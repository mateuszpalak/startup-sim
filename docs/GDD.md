# Symulator pracy — Game Design Document

*Wersja robocza. Aktualizowana na bieżąco wraz z kolejnymi ustaleniami.*

## 1. Koncepcja

Gra 2D multiplayer — symulator pracy w startupie IT. Gracz zaczyna od szukania
pracy, przechodzi rekrutację, dostaje umowę i kartę dostępu, a potem wykonuje
obowiązki na swoim stanowisku. Firma rośnie razem z graczami — od małego
startupu do korporacji.

- **Grafika:** płaska, pikselowa, widok z góry — w stylu The Escapists (tylko jako inspiracja wizualna).
- **Gatunek:** symulator + social + rywalizacja.

**Filary rozgrywki:**
- **Cele i rywalizacja** — wydajność, awanse, rankingi, biurowa polityka.
- **Social i zadania** — współpraca w zespołach, wspólne przestrzenie, wydarzenia dla całego budynku.
- **Świat trwały** — umowa, stanowisko, karta, zespół i postęp zapisują się między sesjami.

## 2. Założenia techniczne

| Obszar | Decyzja |
|--------|---------|
| Platforma | Aplikacja desktopowa (Windows, macOS, Linux, Steam Deck), nie przeglądarka — ze względu na płynność i UDP |
| Klient | Godot 4 (GDScript) |
| Serwer gry | Dedykowany, autorytatywny, w Ruście (UDP, np. renet). Na etapie prototypu możliwy Godot headless |
| Backend kont i postępu | Konta, profile, umowy, stanowiska, statystyki — np. Rails (API) + baza danych |
| Dystrybucja | Steam (logowanie, znajomi, aktualizacje) |
| Hosting | VPS w Europie; jedna instancja świata („biuro”) do ~50 graczy, kilka instancji na serwer |
| Skala | Do ~50 graczy jednocześnie w jednym świecie, w tym wszyscy naraz w jednym pomieszczeniu |

### Założenia sieciowe
- Klient wysyła tylko inputy, serwer liczy stan (ochrona przed cheatami).
- Tick serwera ~20 Hz, niezależny od FPS klienta.
- Predykcja ruchu własnej postaci, interpolacja pozostałych graczy.
- Binarny protokół, wysyłanie tylko zmian stanu (delta).
- Interest management po pomieszczeniach — gracz dostaje aktualizacje głównie o osobach w swoim pokoju.

## 3. Świat — budynek firmy

### Na zewnątrz
- Parking zewnętrzny
- Strefa palenia — jedyne miejsce, gdzie palenie jest bez konsekwencji

### Parter
- Wejście z portiernią — bramki na kartę; portier (NPC) wpuszcza osoby bez karty
- Parking wewnętrzny
- Sklep — zakupy (np. kawa, przekąski, papierosy)
- Winda — dwa piętra do wyboru, na początku aktywne tylko jedno
- Schody — alternatywa dla windy

### Piętro 1 (aktywne od startu)
- Recepcja przy wejściu na piętro
- Pokoje zespołów — każdy dział ma swój (rozdz. 5)
- Pokój działu Biznesu (marketing + sprzedaż)
- Pokój Zarządu
- Pokój HR
- Korytarz
- Chill room — wspólna przestrzeń dla wszystkich
- Łazienka damska i męska

Gracze mogą swobodnie chodzić po korytarzu, pokojach i wspólnych przestrzeniach.

### Piętro 2 (zablokowane)
Odblokowywane wraz z rozwojem firmy (patrz sekcja 6).

## 4. Ścieżka nowego gracza
1. Portal z ogłoszeniami o pracę — gra zaczyna się od widoku strony z ofertami.
2. Wybór stanowiska i aplikacja.
3. Rekrutacja — pytania zależne od stanowiska.
4. Dzień próbny — gracz nie ma karty, więc portier wprowadza go do budynku i odprowadza na recepcję.
5. Podpisanie umowy (w HR).
6. Otrzymanie karty dostępu — od tej pory swobodne wejście do budynku.
7. Przydział do działu / zespołu i rozpoczęcie właściwej pracy.

**Do ustalenia:** forma rekrutacji: quiz / minigry zadaniowe / rozmowa z NPC
napędzana AI (propozycja: na start quizy i minigry, AI później).

## 5. Struktura firmy — start (startup)

| Dział (id) | Kto | Pokój (numer z planu) |
|-------|-----|-------|
| Produkt / IT (1) | Gracze — programiści, designerzy | 18, 19, 38 |
| Biznes (2) | Gracze | 27 |
| Zarząd (3) | NPC (prezes, wspólniczka) + założyciel | 37 |
| Mobile (4) | Gracze | 20 |
| DevOps (5) | Gracze | 32 „Mordor” |
| AI (6) | Gracze | 28 |
| Finanse (7) | Gracze | 16 |
| Sales (8) | Gracze — sprzedaż | 43 |
| Marketing (9) | Gracze | 44 |
| Obsługa klienta (10) | Gracze | 42 |
| HR | NPC | 46 (rekrutacja, dzień próbny, umowy, później konflikty i skargi) |

Zespoły = działy: każdy ma swoje biurka, tablicę zadań, kanał w komunikatorze
i skrzynkę działu. Lista działów jest w `server/data/recruitment.json` (nazwa
i skrót przy nicku); klient dostaje ją od serwera (pakiet `Departments`).
Na start rekrutujemy do Produkt / IT, Sales i Marketingu; założyciel może
dodać stanowiska w każdym dziale poza Zarządem.

**NPC na start:** portier; recepcjonista/recepcjonistka; Zarząd (CEO / założyciele); HR.

## 6. Rozwój firmy (wspólny cel serwera)

Praca graczy przynosi firmie przychody, a firma odblokowuje kolejne etapy:

| Etap | Co się odblokowuje |
|------|--------------------|
| Startup | IT, Biznes, Zarząd, HR — tylko piętro 1 |
| Scale-up | Podział IT na backend / frontend / mobile, osobne działy marketingu i sprzedaży, DevOps |
| Korporacja | Piętro 2, dział data science / AI, sala konferencyjna na eventy dla wszystkich |

Docelowo role w Zarządzie i HR mogą stać się dostępne dla graczy (awanse).

## 7. Mechaniki

### Palenie
- Palenie na zewnątrz w strefie palenia — bez konsekwencji.
- Palenie w środku — zapach rozchodzi się po pomieszczeniach.
- W niektórych miejscach czujniki włączają alarm przeciwpożarowy → ewakuacja budynku (naturalny event dla wszystkich graczy).

### Sklep i ekonomia
- Zakupy w sklepie na parterze.
- Do ustalenia: pensja, ceny, wpływ zakupów na postać (np. energia, stres).

### Pomysły do rozważenia (nieprzesądzone)
- Punkty wydajności i ranking (np. „pracownik dnia”).
- Biurowa polityka: przypisywanie sobie cudzych zadań, plotki, reputacja — z ryzykiem przyłapania.
- Zadania wymagające współpracy kilku osób.
- Czat głosowy / tekstowy zależny od zasięgu (słyszysz osoby w tym samym pokoju).
- Wydarzenia dla całego budynku: zebranie firmowe, awaria prądu, kontrola, alarm pożarowy.
- Kto płaci za fałszywy alarm pożarowy.
- Personalizacja postaci i biurka.

## 8. Otwarte kwestie
- [ ] Obowiązki i zadania na poszczególnych stanowiskach (IT, Biznes)
- [ ] Przebieg dnia pracy i czas gry vs czas rzeczywisty
- [ ] Forma i treść rekrutacji dla każdego stanowiska
- [ ] Ekonomia: pensja, sklep, statystyki postaci
- [ ] Zasady awansów i progresji gracza
- [ ] Warunki przejścia firmy do kolejnego etapu rozwoju
- [ ] Mechanika zespołów po rozrośnięciu się firmy (zespoły działowe czy mieszane)
- [ ] Nazwa gry i nazwa firmy

## 9. Proponowany zakres MVP
- Parter + piętro 1
- Dwa działy (IT, Biznes) + NPC: portier, recepcja, Zarząd, HR
- Uproszczona rekrutacja
- Jedno–dwa zadania na dział
- Multiplayer: ruch, pomieszczenia, synchronizacja do ~50 graczy
- Palenie + alarm jako pierwsza mechanika systemowa

## 9a. Rozszerzenia (ustalenia 2026-09-26)

Ścieżka nowego gracza, doprecyzowana:
1. **Tworzenie postaci**: imię, płeć, wiek, miejscowość, e-mail (dane
   *postaci*, fikcyjne — widzi je tylko serwer i sam gracz, np. w CV; inni
   widzą imię i wygląd) + wygląd (fryzura, kolory skóry, włosów, ubrań).
2. **Pulpit komputera** → przeglądarka → **portal z ogłoszeniami**: kilka
   fikcyjnych firm i stanowisk. Zatrudnia tylko nasz startup (Programista/ka,
   Designer/ka — Produkt / IT; Sprzedaż — Sales; Marketing — Marketing); inne firmy
   odpowiadają zabawną odmową albo milczą.
3. Formularz zgłoszeniowy → po chwili **wiadomość z zaproszeniem na rozmowę**
   → **rozmowa online** (pytania z humorystycznymi odpowiedziami) → zaproszenie
   na dzień próbny.
4. Dzień próbny w biurze; w HR: **karta dostępu i własny komputer**.

Nowe mechaniki:
- **Ekwipunek**: na start małe kieszenie; przedmioty można oglądać, używać,
  wyciągać/odkładać i przekazywać innym. **Karta dostępu i przepustka to
  przedmioty** — bramki otwierają się temu, kto ma je przy sobie (można je
  przekazać lub zgubić).
- **Komputer**: wyciągnięty z ekwipunku i położony na biurku; można go
  **zablokować**. Niezablokowanego może użyć ktoś inny pod nieobecność
  właściciela — np. napisać coś w jego imieniu. Pierwsza aplikacja:
  **firmowy komunikator** dla wszystkich.
- **Statystyki postaci** na ekranie: **głód, energia, stres, potrzeba
  toalety**; zmieniają się z czasem, przywracają je jedzenie, kawa, odpoczynek
  (sofa), przerwa/palenie, toaleta.

Kolejność realizacji: (1) tworzenie postaci → (2) pulpit, portal, rozmowa →
(3) ekwipunek i karta jako przedmiot → (4) komputer i komunikator →
(5) statystyki.

## 9b. Backlog (pomysły 2026-09-26, do realizacji po kolei)

**Zrobione:** sklep na parterze (półki + kasa, złotówki), zaliczka 200 zł przy
podpisaniu umowy, kanapki, przekąski, napoje, fast food, alkohol, papierosy
(potrzebne do palenia) — zob. 10.20.

**Czas i dni** — *zrobione (10.21, pogoda 10.23)*
- Zegar gry (aktualna godzina na ekranie), pory dnia (światło), **zmienna
  pogoda** na zewnątrz.
- Rozgrywka podzielona na **dni**: pierwszy dzień — pełnoekranowa plansza
  „Dzień 1”, szukanie pracy (portal, aplikacja); po zatrudnieniu „Dzień 2” —
  start w pracy rano o losowej godzinie między 7:00 a 10:00.
- Pensja wypłacana za dzień pracy (zastąpi jednorazową zaliczkę).

**Dojazd do pracy** — *zrobione (10.22)*. Wybór: pieszo, rowerem, samochodem (parking), taksówką,
tramwajem (bilet/taksówka kosztują).

**Zarząd i kalendarz** — *zrobione (10.24)*. Do pokoju zarządu nie można wejść bez spotkania;
spotkanie umawia się w kalendarzu (aplikacja na komputerze).

**Rekrutacja i rozwój firmy** — *wakaty i obsadzone stanowiska zrobione (10.27)*
- Na starcie **mało ogłoszeń** (to start firmy); przybywa ich z rozwojem.
- Stanowisko obsadzone przez jednego gracza **znika** dla innych (nie można
  aplikować na zajęte miejsce).

**Chill room** — *zrobione (10.25)*. Oprócz owoców i kawy **losowo pojawiające się ciastka /
słodycze** w ograniczonej ilości (teraz decyduje NPC/serwer, w przyszłości
gracze).

**Obiady** — *zrobione (10.26)*. Aplikacja na komputerze do **zamawiania obiadu** w trakcie pracy
(dostawa do biura).

**Panel założyciela** — *zrobione bez płatności (10.28)*.

**Pomysły 2026-09-26 (II)** — kolejność: sklep → kubki → dym → interfejs.
- Kradzież w sklepie: ochrona, a potem policja — *zrobione (10.29)*.
- Kubki po kawie zostawiane gdzie popadnie; NPC sprzątaczka pod koniec dnia
  obchodzi pokoje i sprząta, przy dużej liczbie kubków narzeka — *zrobione
  (10.30)*.
- Papierosa można zapalić wszędzie; w środku dym rozchodzi się po pokoju, w
  części pomieszczeń czujka → alarm, straż pożarna, ewakuacja, kara —
  *zrobione (10.31)*.
- Interfejs w stylu gry: HUD (ekwipunek, statystyki), komputer, portal z
  ofertami — *zrobione (10.32, styl „papier i atrament”)*.

**Model biznesowy (przyszłość)**
- Gra **darmowa** dla graczy.
- Każda firma = **osobny serwer / instancja gry**. Założenie firmy (własna
  instancja) i wystawianie ogłoszeń o pracę jest **płatne**.
- Założyciel wybiera nazwę firmy, jest w zarządzie, ma **panel ogłoszeń**
  (wystawia oferty, przegląda aplikacje, zatrudnia).
- Później **mikropłatności**: doładowanie portfela w grze (sklep, bilet,
  taksówka). Wymaga osobnego projektu (płatności, konta, regulaminy) — nie
  robimy tego w ramach prototypu.

Proponowana kolejność: sklep i pieniądze → zegar, pory dnia, dni gry i
pensja dzienna → dojazd do pracy → pogoda → kalendarz i zarząd → słodycze w
chill roomie → zamawianie obiadów → mniej ogłoszeń na start i obsadzone
stanowiska → panel założyciela firmy (i dalej: instancje / płatności).

---

## 10. Implementacja — ustalenia i stan

Sekcja techniczna prowadzona przez zespół; sekcje 1–9 to design.

### 10.1 Rozbieżności między GDD a obecnym kodem (do decyzji)

| Temat | GDD | Obecnie w kodzie |
|-------|-----|------------------|
| Snapshoty | tylko zmiany stanu (delta) | pełne snapshoty; w `Input` jest `ack_tick` przygotowany pod deltę — przy 50 graczach w pokoju to ~12 KB/s na klienta |
| Transport | „np. renet” | własny protokół na UDP (decyzja z briefu etapu 1: klient w GDScript nie obsłuży renet) |
| Platformy | desktop: Windows, macOS, Linux, Steam Deck | w rozmowie 2026-09-26 rozszerzone o Android/iOS z crossplayem („później”); konsole „może kiedyś”. Obecny priorytet: **macOS** |
| Konta / tożsamość | Steam + backend kont (Rails) | nick + token sesji, bez kont i zapisu postępu |
| Skutki działu | zespoły, zadania działów | dział jest przypisany i widoczny, ale na razie nic nie zmienia (decyzja 2026-09-26) |
| Rekrutacja AI | później rozmowa z NPC napędzana AI | quiz (sekcja 10.8) |
| Trwałość | umowa, karta, stanowisko zapisują się między sesjami | przepustka i karta żyją do końca sesji (brak kont) |

Rozwiązane 2026-09-26: układ parteru i piętra 1 zgodny z sekcją 3 (10.5);
bramki na kartę działają, portier wpuszcza i odprowadza osoby bez karty,
recepcja prowadzi do HR, HR wydaje kartę pracownika (10.7); portal z ofertami
i rekrutacja z przydziałem do działu (10.8).

### 10.2 Stack (zaimplementowany)
- Klient: Godot 4.7, GDScript.
- Serwer: dedykowany, autorytatywny, Rust (`std::net::UdpSocket` + `socket2`, jeden wątek).
- Transport: UDP, własny binarny protokół (`docs/PROTOCOL.md`), IPv4 + IPv6.

### 10.3 Platformy i crossplay
Decyzja (2026-09-26): zostajemy przy Godocie; Unity rozważone i odrzucone.
Konsole (Switch, Xbox, PlayStation) — „może kiedyś”, przez firmę portującą
(np. W4 Games); wtedy dojdą konta platform, certyfikacja i wymogi crossplay.
Serwer i protokół nie zależą od platformy.

Przygotowane już pod platformy mobilne (gdyby wróciły do planu):
- ✅ IPv6 po obu stronach; ✅ sesja po tokenie (zmiana sieci); ✅ automatyczne ponowne łączenie.
- ⬜ Sterowanie dotykowe, skalowanie UI, eksport Android/iOS, konta sklepów.

### 10.4 Etap 1 — pionowy wycinek sieci

Fundament multiplayera: wielu graczy chodzi po wspólnej mapie parteru.
Bez rekrutacji, sklepu, palenia, NPC i zadań.

Zakres:
1. Serwer: stały tick 20 Hz; handshake connect → player_id → spawn; timeout
   5 s; klient wysyła tylko inputy, serwer liczy pozycje i kolizje; snapshoty
   tylko z graczami w tym samym pomieszczeniu; pakiety binarne ≤ ~1200 B.
2. Mapa parteru w siatce kafelków, jeden format danych dla serwera i klienta.
3. Klient: ekran startowy (nick, adres, „Połącz”), placeholderowe kafelki,
   predykcja + rekoncyliacja, interpolacja innych (~100 ms), nick nad
   postacią, kamera, overlay F3.
4. Boty: N wirtualnych klientów chodzących losowo, część w jednym pokoju.

Kryteria akceptacji: `cargo run` startuje serwer, kilka klientów łączy się
lokalnie; własny ruch natychmiastowy, inni płynni; 50 botów w jednym pokoju →
klient 60 FPS, serwer bez zgubionych ticków (logi czasu ticka i transferu);
lag ~100 ms + 2% strat → nadal płynnie; zmiana pokoju zmienia widocznych
graczy; testy jednostkowe serializacji i ruchu/kolizji.

### 10.5 Budynek (mapy)

Układ wg odręcznego planu (numery w nawiasach to numery z rysunku). Mapy
70×72 kafli po 16 px (1 kafel ≈ 1 m; skala: pokój 18 mieści 8 biurek);
pliki `client/maps/building.json`, `floor0.json`, `floor1.json`, `floor3.json`
(klatka schodowa) generuje `tools/build_maps.py` — jedyne miejsce, gdzie się je
zmienia. Piętro 2 jest w `building.json` jako zablokowane (bez pliku).

**Parter + teren zewnętrzny** — gracz startuje na chodniku przed wejściem.
Wiatrołap (2) → hol (3) z ladą portiera (5, portier siedzi na 6), toaletą (7)
i bramkami na kartę; za bramkami windy (8, 9),
klatka schodowa (4) i drzwi na parking wewnętrzny (12, brama od północy,
dojazd wzdłuż zachodniej ściany). Sklep (1) z wejściem od ulicy, strefa
zamknięta (11) za zablokowanymi drzwiami, sprzątaczka siedzi w holu (10).
Na zewnątrz: chodnik, ulica, parking zewnętrzny, postój taksówek, przystanek
tramwaju, stojak na rowery, strefa palenia i popielniczka przy wejściu.

```
FvvvvvvvvvvvvvvvvvvvvvvvvvvvvvvvvvvvvvvvvvvvvvvvvvvvvvvvvvvvvvvvvvvvvF
Fvvvvvvvvvvv=============================vvvvvvvvvvvvvvvvvvvvvvvvvvvvF
Fvvvvvvvvvvv=============================vvvvvvvvvvvvvvvvvvvvvvvvvvvvF
Fvvvvvvvvvvv=============================vvvvvvvvvvvvvvvvvvvvvvvvvvvvF
Fvvvvvvvvvvv=============================vvvvvvvvvvvvvvvvvvvvvvvvvvvvF
Fvvvvvvvvvvv=====v###############gggggg################vvvvvvvvvvvvvvF
Fvvvvvvvvvvv=====v#===================================#vvvvvvvvvvvvvvF
Fvvvvvvvvvvv=====v#XXX=============================XXX#vvvvvvvvvvvvvvF
Fvvvvvvvvvvv=====v#XXX====XXX===============XXX====XXX#vvvvvvvvvvvvvvF
Fvvvvvvvvvvv=====v#=======XXX===============XXX=======#vvvvvvvvvvvvvvF
Fvvvvvvvvvvv=====v#===================================#vvvvvvvvvvvvvvF
Fvvvvvvvvvvv=====v#XXX=============================XXX#vvvvvvvvvvvvvvF
Fvvvvvvvvvvv=====v#XXX=============================XXX#vvvvvvvvvvvvvvF
Fvvvvvvvvvvv=====v#===================================#vvvvvvvvvvvvvvF
Fvvvvvvvvvvv=====v#===================================#vvvvvvvvvvvvvvF
Fvvvvvvvvvvv=====v#XXX=============================XXX#vvvvvvvvvvvvvvF
Fvvvvvvvvvvv=====v#XXX=============================XXX#vvvvvvvvvvvvvvF
Fvvvvvvvvvvv=====v#===================================#vvvvvvvvvvvvvvF
Fvvvvvvvvvvv=====v#===================================#vvvvvvvvvvvvvvF
Fvvvvvvvvvvv=====v#XXX=============================XXX#vvvvvvvvvvvvvvF
Fvvvvvvvvvvv=====v#XXX=============================XXX#vvvvvvvvvvvvvvF
Fvvvvvvvvvvv=====v#===================================#vvvvvvvvvvvvvvF
Fvvvvvvvvvvv=====v#===================================#vvvvvvvvvvvvvvF
Fvvvvvvvvvvv=====v#XXX=============================XXX#vvvvvvvvvvvvvvF
Fvvvvvvvvvvv=====v#XXX=============================XXX#vvvvvvvvvvvvvvF
Fvvvvvvvvvvv=====v#===================================#vvvvvvvvvvvvvvF
Fvvvvvvvvvvv=====v#===================================#vvvvvvvvvvvvvvF
Fvvvvvvvvvvv=====v#XXX=============================XXX#vvvvvvvvvvvvvvF
Fvvvvvvvvvvv=====v#XXX=============================XXX#vvvvvvvvvvvvvvF
Fvvvvvvvvvvv=====v#===================================#vvvvvvvvvvvvvvF
Fvvvvvvvvvvv=====v#===================================#vvvvvvvvvvvvvvF
Fvvvvvvvvvvv=====v#===================================#vvvvvvvvvvvvvvF
Fvvvvvvvvvvv=====v#############DD######################vvvvvvvvvvvvvvF
Fvvvvvvvvvvv=====v#SSS.....#P______#eee#eee#..........#vvvvvvvvvvvvvvF
Fvvvvvvvvvvv=====v#SSS.....D_______#eee#eee#..........#vvvvvvvvvvvvvvF
Fvvvvvvvvvvv=====v#........#_______#EEE#EEE#..........#vvvvvvvvvvvvvvF
Fvvvvvvvvvvv=====v##########_______________#..........#vvvvvvvvvvvvvvF
Fvvvvvvvvvvv=====v#........#_______________x..........#vvvvvvvvvvvvvvF
Fvvvvvvvvvvv=====v#H.HHH..H#BBBBBBB#########..........#vvvvvvvvvvvvvvF
Fvvvvvvvvvvv=====v#H......H#_______K___#:U:#..........#vvvvvvvvvvvvvvF
Fvvvvvvvvvvv=====v#H......H#_______K___#:::#..........#vvvvvvvvvvvvvvF
Fvvvvvvvvvvv=====v#H.HHH..H#_______K___#:::#..........#vvvvvvvvvvvvvvF
Fvvvvvvvvvvv=====v#........#_______K___#::V#..........#vvvvvvvvvvvvvvF
Fvvvvvvvvvvv=====v#..HHH...#_______K___#:::#..........#vvvvvvvvvvvvvvF
Fvvvvvvvvvvv=====v#.......H#___________##k##..........#vvvvvvvvvvvvvvF
Fvvvvvvvvvvv=====v#.......H####DD###_______#..........#vvvvvvvvvvvvvvF
Fvvvvvvvvvvv=====v#KKK.....#_______#_______#..........#vvvvvvvvvvvvvvF
Fvvvvvvvvvvv=====v#........#_______#_______x..........#vvvvvvvvvvvvvvF
Fvvvvvvvvvvv=====v#........#P______#______P#..........#vvvvvvvvvvvvvvF
Fvvvvvvvvvvv=====v####GG######GGG######################vvvvvvvvvvvvvvF
FpppppppppppppppppppppppApppppppppppbbbbpppppppppppppppppppppppppppppF
FppppppppppppppppppppppppppppppppppppppppppppppppppppppppppppppppppppF
FppppppppppppppppppppppppppppppppppppppppppppppppppppppppppppppppppppF
FrrrrrrrrrrrrrrrrrrrrrrrrrrrrrrrrrrrrrrrrrrrrrrrrrrrrrrrrrrrrrrrrrrrrF
Fvv============================vvvvvvvvvvvzzzzzzzzzzzzzvvvvvvvvvvvvvvF
Fvv=XXX==XXX==XXX==XXX==XXX====vvvvvvvvvvvzzzzzzzzzzzzzvvvvvvvvvvvvvvF
Fvv=XXX==XXX==XXX==XXX==XXX====vvvvvvvvvvvzzNNNzzzzzzzzvvvvvvvvvvvvvvF
Fvv============================vvvvvvvvvvvzzzzzzzzzzzzzvvvvvvvvvvvvvvF
Fvv============================vvvvvvvvvvvzzzzzzzzAzzzzvvvvvvvvvvvvvvF
Fvv============================vvvvvvvvvvvzzzzzzzzzzzzzvvvvvvvvvvvvvvF
Fvv============================vvvvvvvvvvvzzzzzzzzzzzzzvvvvvvvvvvvvvvF
Fvv============================vpppppppppvvvvvvvvvvvvvvvvvvvvvvvvvvvvF
FttttttttttttttttttttttttttttttttttttttttttttttttttttttttttttttttttttF
FFFFFFFFFFFFFFFFFFFFFFFFFFFFFFFFFFFFFFFFFFFFFFFFFFFFFFFFFFFFFFFFFFFFFF
```

**Piętro 1** — z klatki schodowej (24) na korytarz zachodni (17), hol windowy
(13, nad windami 14/15 zamknięta szafa 58) i główny korytarz (33) z wyspą:
WC damskie (54), łazienka damska (53), WC męskie (52) przez łazienkę męską (51),
przejście, WC dla niepełnosprawnych (50), szafa (55), lada recepcji (49,
recepcjonistka na 56), kosz (57). Na górze chill room (34) otwarty na aneks
kuchenny (35) z wyjściem na balkon (48, można palić). Lewa kolumna: serwerownia
(36, zamknięta), Zarząd / pokój prezesa (37), Produkt/IT (38), sale spotkań
(39, 40). Prawa: sala spotkań (47), HR (46), Marketing (44) ze składzikiem
sprzątaczki (45), Sales (43), Obsługa klienta (42), magazynek (41). Skrzydło:
Mobile (20), łazienka damska (21) z kabinami (22, 23), Produkt/IT (19, 18),
Finanse (16), korytarz wschodni (25), pokój z jednym biurkiem (26), Biznes (27),
AI team (28), DevOps „Mordor” (32), łazienka męska (29) z pisuarami (30) i
kabiną (31).

```
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~
~~~~~~~~~~~~~~~~~~hhhhhhhhhhhhhhhh~~~~~~~~~~~~~~~~~~~~~~~~~~~~~~~~~
~~~~~~~~~~~~~~~~~~hnNNNnnnnnnnnAnh~~~~~~~~~~~~~~~~~~~~~~~~~~~~~~~~~
~~~~~~~~~~~~~~~~~~hnnnnnnnnnnnnnnh~~~~~~~~~~~~~~~~~~~~~~~~~~~~~~~~~
~~~~~~~~~~~~~~~~~~hnnnnnnnnnnnnnnh~~~~~~~~~~~~~~~~~~~~~~~~~~~~~~~~~
~~~~~~~~~~~~~~~~~~hnnnnnnnnnnnnnnh~~~~~~~~~~~~~~~~~~~~~~~~~~~~~~~~~
~~~~~~~~~~~~~~~~~~#####GG#############################~~~~~~~~~~~~~
~~~~~~~~~~~~~~~~~~#fccJ::CJid,,,,,,,,,,,,OY#,,,,,,,,,#~~~~~~~~~~~~~
~~~~~~~~~~~~~~~~~~#::::::::::,,QQQ,,,QQQ,,,#,,TTTTT,,#~~~~~~~~~~~~~
~~~~~~~~~~~~~~~~~~#::::::::::,,QQQ,,,QQQ,,,D,,TTTTT,,#~~~~~~~~~~~~~
~~~~~~~~~~~~~~~~~~#:TTT::::::,,,,,,,,,,,,,,#,,,,,,,,,#~~~~~~~~~~~~~
~~~~~~~~~~~~~~~~~~#:TTT::::::,,,,,,TTT,,,,,###########~~~~~~~~~~~~~
~~~~~~~~~~~~~~~~~~#::::#######,,,,,,,,,,,,,#,,,,,,,,,#~~~~~~~~~~~~~
~~~~~~~~~~~~~~~~~~#::::#RRRRR#,,,,,,,,,,,,,#,,WWWW,,,#~~~~~~~~~~~~~
~~~~~~~~~~~~~~~~~~#::::#:::::#P....#####...D,,,,,,,,,#~~~~~~~~~~~~~
~~~~~~~~~~~~~~~~~~#::::#:::::x.....#:::#...###########~~~~~~~~~~~~~
~~~~~~~~~~~~~~~~~~#::::#RRR::#.....#U::k...#,,,,,,,,,#~~~~~~~~~~~~~
~~~~~~~~~~~~~~~~~~############.....#####...#,,,,WWWW,#~~~~~~~~~~~~~
~~~~~~~~~~~~~~~~~~#,,,,,,,,,,#.....D::V#...#####,,,,,#~~~~~~~~~~~~~
~~~~~~~~~~~~~~~~~~#,,TTTTT,,,Z.....#::Y#...#HH:#,,,,,#~~~~~~~~~~~~~
~~~~~~~~~~~~~~~~~~#,,TTTTT,,,#.....#####...L:::#,,,,,#~~~~~~~~~~~~~
~~~~~~~~~~~~~~~~~~#,,,,,,,,,,#.....#U::#...#####WWWW,#~~~~~~~~~~~~~
~~~~~~~~~~~~~~~~~~############.....#:::#...#,,,,,,,,,#~~~~~~~~~~~~~
~~~~~~~~~~~~~~~~~~#,,,,,,,,,,#.....##k##...D,,,,,,,,,#~~~~~~~~~~~~~
~~~~~~~~~~~~~~~~~~#,,WWWW,,,,#.....#V:Y#...###########~~~~~~~~~~~~~
~~~~~~~~~~~~~~~~~~#,,,,,,,,,,#.....#:::#...#,,,,,,,,,#~~~~~~~~~~~~~
~~~~~~~~~~~~~~~~~~#,,,,,,,,,,#.....##D##...#,,WWWW,,,#~~~~~~~~~~~~~
~~~~~~~~~~~~~~~~~~#,,WWWW,,,,D.............#,,,,,,,,,#~~~~~~~~~~~~~
~~~~~~~~~~~~~~~~~~#,,,,,,,,,,#.....##k##...#,,,,,,,,,#~~~~~~~~~~~~~
~~~~~~~~~~~~~~~~~~#,,,,,,,,,,#.....#V::#...D,,,,,,,,,#~~~~~~~~~~~~~
~~~~~~~~~~~~~~~~~~############.....#:::#...#,,WWWW,,,#~~~~~~~~~~~~~
~~~~~~~~~~~~~~~~~~#,,,,,,,,,,#.....#::U#...#,,,,,,,,,#~~~~~~~~~~~~~
~~~~~~~~~~~~~~~~~~#,,TTTTT,,,D.....#####...###########~~~~~~~~~~~~~
~~~~~~~~~~~~~~~~~~#,,,,,,,,,,#......www....#,,,,,,,,,#~~~~~~~~~~~~~
~~~~~~~~~~~~~~~~~~############.............#,,WWWW,,,#~~~~~~~~~~~~~
~~~~~~~~~~~~~~~~~~#,,,,,,,,,,#....KKKKK....D,,,,,,,,,#~~~~~~~~~~~~~
~~~~~~~~~~~~~~~~~~#,,TTTTT,,,D............o#,,,,,,,,,#~~~~~~~~~~~~~
~~#################,,,,,,,,,,#P............#,,,,,,,,,#############~
~~#,,,,,,,,,,,,,,,##############DD####################,,,,,,,,,,,#~
~~#,,WWWWWW,,WWW,,#SSS.......#P....x:::::::#HHHH:HHHH#,,,,,,,,,,,#~
~~#,,,,,,,,,,,,,,,#SSS.......#.....#########:::::::::#,,WWWW,WWW,#~
~~#,,,,,,,,,,,,,,,#..........#.....#eee#eee#:::::::::#,,,,,,,,,,,#~
~~#,,,,,,,,,,,,,,,#..........#.....#eee#eee#:::::::::#,,,,,,,,,,,#~
~~###########DD#######DD######.....#EEE#EEE#####D#####,,,,,,,,,,,#~
~~#|||::::V#.................#.............#.........#,,WWWW,WWW,#~
~~#U:k::::V#.................D.............D.........D,,,,,,,,,,,#~
~~#|||:::::D.................D.............D.........D,,,,,,,,,,,#~
~~#U:k:::::#.................#.............#.........#,,,,,,,,,,,#~
~~#|||::::Y#.................#............P#.........#,,,,,,,,,,,#~
~~##########DD#######DD##########DD#############.....#############~
~~#,,,,,,,,,,,#,,,,,,,,,,,,#,,,,,,,,,,,,,,,#,,,#..........#VV:uuu#~
~~#,,,,,,,,,,,#,,,,,,,,,,,,#,,,,,,,,,,,,,,,#W,,D..........D::::::#~
~~#,,WWWW,WWW,#,,,WWWW,,,,,#,,WWWWW,,WWWW,,#,,,#..........#:::|||#~
~~#,,,,,,,,,,,#,,,,,,,,,,,,#,,,,,,,,,,,,,,,#,,,#..........#Y::k:U#~
~~#,,,,,,,,,,,#,,,,,,,,,,,,#,,,,,,,,,,,,,,,######DD####DD#########~
~~#,,,,,,,,,,,#,,,,,,,,,,,,#,,,,,,,,,,,,,,,#,,,,,,,,,#,,,,,,,,,,,#~
~~#,,WWWW,WWW,#,,,WWWW,,,,,#,,WWWWW,,WWWW,,#,,,,,,,,,#,,,,,,,,,,,#~
~~#,,,,,,,,,,,#,,,,,,,,,,,,#,,,,,,,,,,,,,,,#,,WWWWW,,#,,WWWWWWW,,#~
~~#,,,,,,,,,,,#,,,,,,,,,,,,#,,,,,,,,,,,,,,,#,,,,,,,,,#,,,,,,,,,,,#~
~~#,,,,,,,,,,,#,,,,,,,,,,,,#,,,,,,,,,,,,,,,#,,,,,,,,,#,,,,,,,,,,,#~
~~################################################################~
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~
```

Legenda: `#` ściana, `.` podłoga, `,` wykładzina, `:` płytki, `_` posadzka holu,
`=` parking / podjazd, `v` trawa, `p` chodnik, `r` ulica, `t` tory, `z` strefa
palenia, `F` ogrodzenie, `~` pustka, `n`/`h` balkon i barierka, `D` drzwi, `G`
szklane drzwi, `B` bramka na kartę, `L` drzwi obsługi (składzik), `x` drzwi
zablokowane, `Z` drzwi zarządu (tylko na spotkanie), `k` drzwi kabiny WC, `g`
brama garażowa, `E`/`e` drzwi i kabina windy, `S` biegi schodów, `W` biurka,
`T` stoły, `K` lady, `H` regały / półki, `Q` sofy, `P` rośliny, `X` samochody,
`U`/`u` toalety / pisuary, `V` umywalki, `Y` płyn do rąk, `C` ekspres, `c`
szafka z kubkami, `i` zlew, `d` zmywarka, `f` lodówka, `O` owoce, `w` szafa,
`o` kosz, `R` szafy serwerowe, `A` popielniczki, `N` ławki, `b` stojak rowerowy.

Bramki (`B`) i brama garażowa (`g`) wymagają przepustki lub karty przy
wejściu, wyjście jest wolne; składzik (`L`) — uprawnień obsługi; drzwi `x`
nie przepuszczają nikogo. Biurka należą do działu pokoju (pole `department`
w definicji pokoju, patrz rozdział 5): każdy zespół to osobny dział; stół w
pokoju prezesa to miejsce Zarządu; pokój z jednym biurkiem (26) jest niczyj. Punkty otoczenia
(ulica, przystanki, miejsca parkingowe, stojak, gdzie staje policja i straż),
taca ze słodyczami, miejsce założyciela i półki sklepu są w `places` mapy.

**Poruszanie między piętrami:** schody — wejście na biegi schodów przenosi do
klatki schodowej (osobny widok: bieg, półpiętro, drugi bieg), a jej koniec
na drugie piętro; winda — trzeba ją wezwać (E przy drzwiach), poczekać, wejść
i wybrać piętro (E w kabinie) — szczegóły w 10.18.

### 10.7 Wdrożenie: portier, recepcja, HR (dzień próbny → karta)

Ustalenia 2026-09-26: dopóki nie ma HR i umowy, dostęp za bramki daje
**przepustka gościa od portiera**, ważna do końca sesji; portier **odprowadza**
na recepcję; **wyjście przez bramki jest wolne**.

Przebieg: gracz startuje przed budynkiem bez przepustki → bramki w holu go
zatrzymują (podpowiedź: „porozmawiaj z portierem”) → przy portierni wciska E →
portier: „Dzień dobry! Pierwszy dzień? Zaprowadzę na recepcję — proszę za mną.”,
gracz dostaje przepustkę → portier idzie przez bramki i schodami na recepcję
piętra 1, czekając na gracza, gdy ten zostaje w tyle („Proszę za mną!”) → na
recepcji: „To recepcja — tutaj proszę się zgłosić. Przepustka gościa jest ważna
do końca dnia.” → portier wraca na portiernię. Jeśli gracz nie idzie za nim
przez 30 s, portier rezygnuje i odbiera przepustkę. Prowadzi jedną osobę naraz
(„Chwileczkę, właśnie kogoś prowadzę.”); osobom z przepustką mówi, że mogą iść.

Ciąg dalszy (ustalenia 2026-09-26: recepcja **odprowadza** do HR; HR wydaje
**kartę bez działu**; przydział do działu na razie nic nie zmienia): na
recepcji gracz wciska E → „Witamy! Zaprowadzę do HR — tam podpisuje się
umowę.” → recepcja idzie do pokoju HR (czeka i przypomina jak portier; po
30 s wraca, nie odbierając przepustki) → „To dział HR — tutaj podpisuje się
umowę i odbiera kartę.” → gracz wciska E przy HR → „Umowa podpisana — witamy
w firmie! Oto karta pracownika.” — **karta pracownika zastępuje przepustkę
gościa**. Osoby z kartą recepcja i HR tylko witają; osoby bez przepustki
odsyłają na portiernię.

NPC: Portier (mundur z czapką), Recepcja i HR (koszula z krawatem) — jako
neutralne nazwy stanowisk. Wciśnięcie E trafia najpierw do NPC stojącego na
swoim stanowisku (portier, który właśnie przyprowadził gościa pod ladę, nie
zasłania recepcji).

### 10.8 Portal z ofertami i rekrutacja

Ustalenia 2026-09-26: **portal na starcie** (zgodnie z sekcją 4), quiz
**3 pytania, 2 poprawne = przyjęcie**, ponowna próba od razu (inne pytania)
lub inna oferta; pytania **humorystyczne**, w klimacie startupu, z jedną
poprawną odpowiedzią. Każde stanowisko ma **25 pytań**; postać dostaje
najpierw te, których jeszcze nie widziała (pamięć per stanowisko, w zapisie
gry; pytanie rozpoznawane po treści), a po przejściu całej puli zaczyna się
nowa runda.

- Po połączeniu gracz widzi „Portal z ofertami pracy · Startup Sim sp. z o.o.”
  z dwiema ofertami: **Programista/ka** (dział Produkt / IT) i **Marketing i
  sprzedaż** (dział Biznes). Nazwa firmy to zaślepka (otwarta kwestia z sekcji 8).
- „Aplikuj” → 3 losowe pytania z puli oferty (po 8 w puli), odpowiedzi w losowej
  kolejności → wynik: przyjęcie („zapraszamy na dzień próbny”) albo „Tym razem
  się nie udało” z możliwością ponownej próby.
- Po przyjęciu gracz pojawia się przed budynkiem i przechodzi wdrożenie (10.7);
  HR podpisuje umowę **na dział z rekrutacji**: „Umowa podpisana — witamy w
  dziale Produkt / IT! Oto karta pracownika.” Od tej chwili inni widzą przy
  nicku dział („Ala · IT”).
- Pytania i oferty są w `server/data/recruitment.json` (edycja bez zmiany kodu;
  pierwsza odpowiedź w pliku jest poprawna — gra ją tasuje). Ocenia serwer.

### 10.9 Oprawa graficzna (placeholder → pixel art)

Ustalenia 2026-09-26: grafika **rysowana proceduralnie w kodzie** (bez
zewnętrznych pakietów i licencji), jeden spójny przeskok: otoczenie, meble i
postacie naraz.

- Kafle 16 px, kamera 3×; ściany w rzucie 3/4 z frontem, listwą i obrazkami;
  podłogi z fakturą: deski/płytki biurowe, niebieska wykładzina w działach,
  płytki w łazienkach, kamienna posadzka holu, asfalt z liniami miejsc, kostka
  chodnika, trawa z kwiatkami, żwir strefy palenia, żywopłot.
- Meble: biurka z monitorami i krzesłami (IT, Biznes, HR), lady (portiernia,
  recepcja, kasa sklepu), regały z towarem, sofa i stolik (chill room), stół
  Zarządu z krzesłami, ekspres do kawy i aneks kuchenny z owocami (chill
  room), rośliny, szafy serwerowe (zaplecze), toalety i
  umywalki, ławka i popielniczka (strefa palenia), samochody w kolorach.
- Postacie: fryzura, kolor skóry i ubrań losowane z id gracza, 4 kierunki,
  animacja chodu; portier w mundurze z czapką, recepcja i HR w koszulach z
  krawatem.
- Przy okazji: portiera widać z holu wejściowego przez drzwi portierni
  (pokoje mogą „widzieć” inne pokoje — ustawienie w mapie).

### 10.10 Ekspres do kawy (chill room)

Ustalenie 2026-09-26: ekspres działa jako **czynność**, bez wpływu na
statystyki — co daje kawa (energia, stres, koszt), zostaje otwartą kwestią
ekonomii (sekcja 7). Przy ekspresie: „[E] Zrób kawę” → „Parzę kawę…” (3 s,
ekspres zajęty dla innych: „Ekspres zajęty — chwilka.”) → „Kawa gotowa!” →
kubek w ręce przez 90 s, widoczny dla innych → „Kawa wypita.”

### 10.11 Tworzenie postaci (etap 1 z 9a)

Ekran startowy to tworzenie postaci: imię, płeć (kobieta / mężczyzna / inna),
wiek (18–70), miejscowość, e-mail postaci oraz wygląd — kolor skóry (4),
fryzura (6: krótkie, długie, kok, jeżyk, kucyk, łysa głowa), kolor włosów (7),
koszula (10), spodnie (5) — z podglądem na żywo („Obróć”, „Losuj wygląd”).
Serwer sprawdza dane; innym graczom pokazuje tylko imię, płeć i wygląd.
Ostatnia postać jest zapamiętywana lokalnie.

### 10.12 Pulpit, portal, poczta i rozmowa online (etap 2 z 9a)

Zastępuje prosty portal z 10.8. Po połączeniu gracz widzi pulpit komputera
(„StartOS”): Przeglądarka, Poczta, Kosz, pasek zadań z zegarem.
- **Przeglądarka** → portal „praca.example”: nasz startup szuka na 4
  stanowiska (Programista/ka, Designer/ka — Produkt / IT; Specjalista/ka ds.
  sprzedaży — Sales, ds. marketingu — Marketing) + 4 fikcyjne firmy (Korpo-Bank S.A.,
  Mega Software Inc., Pizzeria u Stefana, Agencja Kreatywna BUZZ) z
  humorystycznymi ogłoszeniami. Formularz: dane postaci, „Dlaczego chcesz u
  nas pracować?”, zgoda na przetwarzanie danych.
- **Poczta**: po ~4 s zaproszenie na rozmowę (albo zabawna odmowa od innej
  firmy — lub cisza); powiadomienie i licznik nieprzeczytanych.
- **Rozmowa online**: okno wideorozmowy (Kasia z HR i Twoja postać), 3
  pytania z puli stanowiska (po 6–8, humorystyczne odpowiedzi), wynik → mail:
  zaproszenie na dzień próbny z przyciskiem „Idę do biura” albo podziękowanie
  (można aplikować ponownie).

### 10.13 Ekwipunek (etap 3 z 9a)

- **Kieszenie (3)** na małe przedmioty i **ręce** na jeden dowolny (duże —
  laptop, kawa — tylko w rękach). Pasek ekwipunku w prawym dolnym rogu.
- Przedmioty: **przepustka gościa** (portier), **karta pracownika** z imieniem
  i działem oraz **laptop** (HR — wymaga wolnych rąk), **kawa** (ekspres).
- Klawisze: **1–3** wyjmij / schowaj, **Q** upuść, **G** podaj osobie obok,
  **F** użyj (wypij kawę, pokaż kartę), **E** podnieś z podłogi.
- **Dostęp wynika z tego, co masz przy sobie**: kartę można upuścić, podnieść
  lub komuś dać — dostęp idzie razem z nią. Przedmiot w rękach i leżący na
  podłodze widzą wszyscy.
- Laptop można na razie tylko nosić — kładzenie na biurku i używanie to etap 4.

### 10.14 Komputer i komunikator (etap 4 z 9a)

- **Hot-desking**: laptop od HR kładziesz (E, laptop w rękach) na dowolnym
  wolnym biurku **w pokoju swojego działu**; biurka działów nie mają już
  stałych monitorów. E przy biurku z laptopem otwiera jego ekran (jedna osoba
  naraz; odejście od biurka zamyka ekran).
- Komputer jest **zawsze zalogowany na właściciela**: przy cudzym odblokowanym
  komputerze piszesz w jego imieniu (ekran ostrzega „Uwaga: piszesz jako …”).
- **Blokada tylko ręczna** — przycisk „Zablokuj” (może nacisnąć każdy);
  odblokować może tylko właściciel („odcisk palca”). Kto zapomni, ryzykuje
  żart kolegów.
- **Laptop może zabrać każdy**, także zablokowany (z ekranu: „Zabierz laptop”,
  potrzebne wolne ręce) — używać go i tak nie da się bez właściciela.
- **Komunikator**: #ogólny, kanał własnego działu (#it-produkt / #biznes —
  widzi tylko dział) i wiadomości prywatne do każdego pracownika; licznik
  nieprzeczytanych. Wiadomości czyta się tylko przy komputerze.
- Bez trwałych kont: laptop i rozmowy prywatne gracza znikają, gdy wyjdzie z
  gry; historia kanałów trwa do restartu serwera.

### 10.15 Statystyki postaci (etap 5 z 9a)

- Paski w prawym górnym rogu: **Głód**, **Energia**, **Stres**, **Toaleta**
  (0–100, z zielonego na czerwony; krytyczne migają); później **Higiena**
  (10.17), **Upojenie** (10.47), **Jelita** i **Zdrowie** (10.48).
- Tempo (czas rzeczywisty): głód 0→100 w ~25 min, energia 100→0 w ~35 min,
  toaleta 0→100 w ~20 min; stres rośnie, gdy któraś potrzeba jest zaniedbana
  (głód ≥ 70, energia ≤ 25, toaleta ≥ 80), a bez tego powoli spada.
- Co pomaga:
  - **Owoc** — darmowa misa na blacie w chill roomie („owocowe czwartki,
    codziennie”): E = weź (jabłko, banan, gruszka, mandarynka), F = zjedz
    (głód −20, energia +3).
  - **Kawa** (F) — energia +25, stres −3, ale toaleta +8.
  - **Sofa** (E) — odpoczynek: energia i stres szybko w dobrą stronę.
  - **Toaleta** (E) — opróżnia pęcherz w ~8 s („Ulga!”).
  - **Papieros** przy popielniczce w strefie palenia (E) — 30 s, stres −25.
  - Ruch albo ponowne E kończy odpoczynek.
- Konsekwencje (miękkie): jednorazowe ostrzeżenia w dymku, stres z
  zaniedbania, głód 100 = energia spada 2× szybciej, toaleta 100 = „wpadka”
  (komunikat dla pokoju, stres +30, w miejscu wpadki zostaje neonowo żółta
  **kałuża** — leży, aż zetrze ją sprzątaczka w popołudniowym obchodzie
  („Co za cham tu naszczał!”), a najpóźniej o 22:00), a przy energii ≤ 10 albo toalecie ≥ 90
  postać **chodzi wolniej** (kropla potu nad głową).
- **Łazienki wg płci**: „nie ta” łazienka działa, ale z zawstydzonym
  komentarzem i odrobiną stresu (postać o płci „inna” — bez komentarza).
- Inni widzą, co robisz: siedzenie (sofa, toaleta, komputer), papieros z
  dymkiem, „zzz” na sofie, zmęczenie.

### 10.16 Kabiny toaletowe

- W każdej łazience 3 kabiny (toaleta, miejsce do stania, drzwi); partycje
  oddzielają je od siebie i od przejścia przy umywalkach.
- **Nie widać, kto jest w kabinie** — ani z łazienki, ani z korytarza. Z
  kabiny widać (i słychać) łazienkę.
- **L** w kabinie zamyka / otwiera drzwi (znak na drzwiach: zielony = wolne,
  czerwony = zajęte). Zamkniętych nie da się otworzyć z zewnątrz.
- **Niezamkniętą kabinę można otworzyć**: kto wejdzie w drzwi, widzi osobę w
  środku (i ona jego). Nie da się zamknąć drzwi, gdy ktoś w nich stoi.
- Wyjście z kabiny albo z gry otwiera zamek automatycznie.

### 10.17 Higiena

- Piąty pasek **Higiena** (100 = czysto): spada powoli (100→0 w ~60 min).
- **Toaleta brudzi ręce** (napis „Brudne ręce” pod paskami, higiena −5).
- **Umywalka** (E, ~5 s mycia, ruch przerywa): czyste ręce, higiena +40.
- **Płyn antybakteryjny** z dozownika (E, od razu): czyste ręce, higiena +10.
  Dozowniki: w obu łazienkach i w chill roomie przy owocach.
- Konsekwencje: higiena < 25 — zielona „chmurka” nad postacią (widzą ją
  wszyscy) i rosnący stres; wyjście z łazienki z brudnymi rękami przy
  świadku — komentarz „Ej, …, a ręce?!” (i trochę stresu); owoc jedzony
  brudnymi rękami — „Fuj…” i stres +5.

### 10.18 Windy

- **Dwie windy obok siebie** (8/9 na parterze, 14/15 na piętrze), każda jeździ
  osobno: własne wezwania, drzwi i wyświetlacz. Stojąc między nimi, E wzywa
  bliższą.
- Drzwi są zamknięte, dopóki winda nie stoi na piętrze. **E przy drzwiach
  wzywa windę**; przy drzwiach (po lewej) wyświetlacz: piętro (P, 1) i
  strzałka jazdy.
- Jazda: ~3 s na piętro; po przyjeździe drzwi otwarte ~4 s (nie zamkną się na
  kimś w drzwiach). **E w kabinie** wybiera piętro (przy dwóch aktywnych —
  drugie); drzwi zamykają się po 1 s i jadą wszyscy w kabinie.
- **Maksymalnie 6 osób**: z większą liczbą winda nie ruszy — drzwi zostają
  otwarte, a ktoś w kabinie woła „Przeciążenie!”. Kabina jest mała (3×2
  pola), więc 6 osób stoi ciasno.
- W trakcie jazdy **widać tylko kabinę** (reszta ekranu jest wygaszona,
  kabina lekko drga).

### 10.19 Klatka schodowa i półpiętro

- Schody między parterem a piętrem 1 prowadzą przez **osobny widok klatki
  schodowej**: bieg w górę, **półpiętro** (podest), drugi bieg. Widać tylko
  klatkę i osoby na niej; przejście trwa kilka sekund.
- Przy wyjściach etykiety, dokąd prowadzą (Parter / Piętro 1 / Klatka
  schodowa).

### 10.20 Sklep i pieniądze

- **Portfel** w złotówkach (grosze na serwerze), widoczny nad paskami potrzeb.
  Na razie jedyny przychód: **200 zł zaliczki** przy podpisaniu umowy w HR
  (dzienna pensja razem z dniami gry — backlog 9b).
- **Sklep na parterze** (przed bramkami, dostępny także dla gości):
  - **E przy półce** pokazuje towary z cenami; „Weź” (albo 1–9) wkłada towar do
    kieszeni / rąk jako **niezapłacony** (widać to w ekwipunku, z ceną);
  - **kasa** (NPC „Kasa” za ladą): E = płacisz za wszystkie niezapłacone rzeczy;
    za mało pieniędzy — trzeba coś odłożyć;
  - **wyjście z niezapłaconym towarem**: bramka piszczy, towar zostaje w
    sklepie, stres +10.
- Półki: **Kanapki** (z serem 12 zł, z szynką 14 zł, wrap wege 13 zł),
  **Fast food** (hamburger 18 zł, frytki 9 zł — tylko w rękach), **Przekąski**
  (drożdżówka 6 zł, batonik 5 zł, chipsy 7 zł), **Napoje** (woda 4 zł,
  energetyk 8 zł, sok 6 zł), **Alkohol i papierosy** (piwo 7 zł, wino 25 zł,
  **małpka** — setka Żołądkowej Gorzkiej z miętą 10 zł, mieści się w kieszeni;
  papierosy 18 zł / 20 szt.).
- **F = zjedz / wypij** (niezapłaconego nie można): każdy towar zmienia potrzeby
  (np. kanapka głód −35…−40, energetyk energia +30 ale stres +8 i toaleta +10,
  piwo stres −15 i toaleta +20, małpka stres −20, energia −8, toaleta +5 —
  „Na odwagę przed review.”).
- **Palenie wymaga papierosów** (jeden z paczki na przerwę).
- Do przemyślenia: konsekwencje alkoholu w pracy, zwroty, promocje.

### 10.21 Zegar, pory dnia i dni gry

- **Wspólny zegar serwera**: 1 godzina gry = 5 minut realnych. W HUD (lewy górny
  róg): „Dzień N · 09:41 · rano”; na domowym pulpicie w pasku zadań.
- **Biuro czynne 6:00–22:00.** O 22:00 wszyscy w budynku wracają do domu:
  plansza „Koniec dnia” z przepracowanym czasem i wypłatą. **Noc przewija się
  w ~1 minutę** (22:00 → 6:00).
- **Rano (6:00)** każdy zatrudniony dostaje **losową godzinę przyjazdu
  7:00–10:00**; do tego czasu plansza „Dzień N — dojazd do pracy… przyjazd o
  8:36”, potem pojawia się przed budynkiem.
- **Dni gracza**: dzień 1 = szukanie pracy (plansza „Dzień 1” nad pulpitem).
  Zatrudnienie („Jadę do biura”) = dzień 2 — w dzień od razu do biura, w
  nocy rano z losowym przyjazdem. Każdy poranek to kolejny dzień.
- **Pensja: 30 zł za godzinę gry w biurze** (liczy się czas w budynku po
  podpisaniu umowy), wypłacana o 22:00. Zaliczka 200 zł zostaje na start.
- **Oświetlenie**: świt fioletowo-chłodny, dzień biały, wieczór złoty, a
  przed 22:00 granatowy.
- Pogoda: 10.23.
- Poranny przyjazd zależy teraz od wybranego dojazdu (10.22).

### 10.22 Dojazd do pracy

- **Rano (od 6:00) wybierasz, jak jedziesz** — plansza z pięcioma
  przyciskami; wyjazd o losowej godzinie **6:15–8:45**, do tego czasu można
  zmienić zdanie (domyślnie ostatni wybór; na start tramwaj).

| Sposób | Czas | Koszt | Na potrzeby | Przyjazd |
|---|---|---|---|---|
| Pieszo | 45 min | 0 zł | energia −5, stres −3 | chodnikiem od zachodu |
| Rower | 25 min | 0 zł | energia −8, stres −5, higiena −10 | rower przy stojaku przed wejściem (zostaje do wieczora) |
| Samochód | 20 min + korki 0–20 | 12 zł | stres +5 | wjeżdża z ulicy na parking zewnętrzny i tam zostaje |
| Taksówka | 15 min | 35 zł | — | wysadza przy krawężniku i odjeżdża |
| Tramwaj | 30 min | 4,40 zł | energia −2, stres +4, higiena −3 | przystanek przy torach; tramwaj jedzie dalej |

- Bez pieniędzy na wybrany środek — **pieszo** (droższe przyciski są
  wyszarzone).
- Przyjazd **widać**: gracz siedzi w pojeździe (kamera jedzie z nim), a inni na
  zewnątrz widzą auto, taksówkę, tramwaj czy rower. Przed budynkiem jest ulica,
  torowisko z peronem i stojak na rowery.
- **Spóźnienie po 9:00**: stres +10 i „Spóźnienie… Oby nikt nie zauważył.”

### 10.23 Pogoda

- Wspólna dla serwera: **słonecznie, pochmurno, deszcz, burza, mgła**; zmienia
  się co 1–3 godziny gry z sensownymi przejściami (deszcz zwykle po chmurach,
  burza tylko z deszczu). Widać ją w zegarze HUD i rano przy wyborze dojazdu.
- **Na zewnątrz** (chodnik, ulica, parkingi, strefa palenia): krople deszczu,
  ulewa z błyskawicami, mgła, ciemniejsze niebo; w środku biura światło mniej
  się zmienia, a błyski widać przez okna.
- **Deszcz moczy**: higiena spada (~0,5 pkt/s, w burzy 2×), stres rośnie
  („Ale leje! Przemoczenie gwarantowane.”); **słońce** lekko odpręża.
- **Parasol** (sklep, stojak przy wejściu: 25 zł, mieści się w kieszeni):
  chroni przed deszczem na zewnątrz i w drodze pieszo; rozłożony widać nad
  głową.
- **Dojazd w deszczu**: pieszo bez parasola i rowerem — przemoczenie (higiena
  −12, w burzy −20; stres +5 / +8); samochód — dodatkowe korki (+10 / +20 min);
  tramwaj i taksówka bez zmian.

### 10.24 Kalendarz i spotkania z zarządem

- **Zarząd** to dwoje NPC: **Prezes** (podwyżki, skargi, luźne rozmowy) i
  **Wspólniczka** (pomysły na produkt), w pokoju zarządu na piętrze 1.
- **Drzwi zarządu są zamknięte** — wchodzi tylko osoba z umówionym
  spotkaniem, **od 10 min przed do 10 min po jego początku**; wyjść można
  zawsze. Przy drzwiach podpowiedź „wstęp tylko na umówione spotkanie”.
- **Kalendarz** to druga zakładka na komputerze (obok komunikatora): sloty po
  30 min, 10:00–17:30, na dziś; wybór tematu, „Umów” / „Odwołaj”; jedno
  spotkanie dziennie, rezerwacja min. 10 min wcześniej. Kalendarz należy do
  **właściciela komputera** — z cudzego odblokowanego laptopa można komuś
  umówić spotkanie (np. „prośbę o podwyżkę” za niego).
- **Spotkanie**: E przy właściwej osobie → okno rozmowy z trzema odpowiedziami
  (1–3); NPC odpowiada w dymku.
  - *Prośba o podwyżkę* (Prezes): szansa rośnie ze stażem i dobrą odpowiedzią;
    sukces = +5 zł na godzinę (stawka od 30 zł/h); ponownie najwcześniej za 3
    dni.
  - *Pomysł na produkt* (Wspólniczka): dwa pytania; dwie dobre odpowiedzi =
    pochwała na #ogólny i stres −10, jedna = −3, żadna = +3.
  - *Skarga* (stres −8), *luźna rozmowa* (stres −5) — z humorystycznymi
    odpowiedziami Prezesa.
- **Spóźnienie ponad 10 min** — spotkanie przepada, Prezes daje znać („Nie było
  Cię na spotkaniu o 14:30. Szkoda.”), stres +5.

### 10.25 Słodycze w chill roomie i nieświeże owoce

- **Taca ze słodyczami**: 1–2 razy dziennie, o losowej godzinie między 9:00 a
  16:00, na stole w chill roomie pojawia się taca **pączków, ciastek albo
  sernika** (4–8 sztuk). HR ogłasza to na #ogólny; kto pierwszy, ten lepszy.
  E przy stole = jedna sztuka (do kieszeni), F = zjedz: trochę syci, dodaje
  energii, obniża stres. Na razie decyduje serwer (w przyszłości — gracze).
- **Nieświeże owoce**: ok. 15% owoców z misy jest „nie pierwszej świeżości”
  (widać to w nazwie przedmiotu — można zaryzykować). Po zjedzeniu:
  **rozstrój żołądka** — potrzeba toalety skacze do min. 70 i rośnie o ~1
  pkt/s, w HUD czerwone ostrzeżenie. Kto nie zdąży do toalety w ~30 s, ma
  „wpadkę”; toaleta leczy żołądek.

### 10.26 Zamawianie obiadów

- **Aplikacja „Obiady”** — trzecia zakładka na komputerze. Sześć dań z
  fikcyjnych lokali: pierogi ruskie (Pierogarnia u Zosi, 24 zł), pizza
  margherita (Pizza Bella, 32 zł), zestaw sushi (Sushi Koi, 45 zł), schabowy
  (Bar Mleczny „Pod Kogutem”, 22 zł), sałatka z kurczakiem (Zielona Miska,
  27 zł), kebab (Kebab u Ahmeda, 25 zł) — każde z czasem dostawy (25–50 min)
  i działaniem: mocno syci, zwykle trochę usypia, obniża stres.
- **Zamówienia 10:00–15:00**, jedno naraz; płaci **konto właściciela
  komputera** (z cudzego odblokowanego laptopa można więc komuś zamówić
  obiad na jego koszt).
- **Dostawa na recepcję** (piętro 1) po czasie dostawy ±10 min, w deszczu +15
  min. Recepcja daje znać zamawiającemu („Kurier był! Kebab czeka na
  recepcji.”), E przy recepcji = pudełko do rąk (trzeba mieć wolne ręce), F =
  zjedz. Nieodebrane obiady wieczorem trafiają do kosza.

### 10.27 Wakaty i obsadzone stanowiska

- To start firmy, więc **ogłoszeń jest mało**: na początku tylko Programista/ka
  i Specjalista/ka ds. sprzedaży, po jednym miejscu. **Każdego ranka** firma
  otwiera jedno nowe miejsce na losowym stanowisku (maks. 3 na stanowisko); w
  przyszłości tempo wyznaczy wzrost firmy.
- Na portalu przy ofertach naszego startupu widać „Wolne miejsca: N”.
  Stanowiska bez wolnych miejsc **znikają** z portalu (chyba że już się na nie
  aplikowało).
- **Kto pierwszy zda rozmowę, ten dostaje miejsce.** Gdy ostatnie wolne miejsce
  zostanie obsadzone, pozostali w trakcie tej rekrutacji (czekający na
  zaproszenie, zaproszeni, w trakcie rozmowy) dostają maila „Stanowisko
  obsadzone”; kto zda rozmowę po czasie, dowiaduje się tego zamiast
  zaproszenia na dzień próbny.
- Gdy zatrudniony gracz opuści grę, jego miejsce znów jest wolne (brak trwałych
  kont).

### 10.28 Panel założyciela (bez płatności)

- Serwer bez założyciela pokazuje na portalu kartę **„Załóż własną firmę”**:
  nazwa (3–40 znaków) i przycisk. Kto pierwszy, ten zakłada: trafia od razu do
  budynku jako **Zarząd** (dział 3) — z umową, zaliczką, kartą i laptopem, przy
  stole w sali zarządu, z dostępem do niej na stałe. Jeden założyciel na serwer
  (płatne instancje firm to osobny, późniejszy projekt).
- **Nazwa firmy** jest wszędzie: w ofertach na portalu, w nadawcy maili
  („<firma> — Rekrutacja”), w rozmowie online i w `Clock`.
- **Panel** to zakładka **„Firma”** na komputerze założyciela (widoczna tylko
  przy jego własnym koncie):
  - zmiana nazwy;
  - **stanowiska** (do 10): dodawanie („Nowe stanowisko”: nazwa 3–40
    znaków, dowolny dział poza Zarządem, zestaw pytań na rozmowę, opis),
    zmiana nazwy, działu i zestawu pytań, liczba miejsc (−/+, 0–5), opis,
    **usuwanie** — kandydaci w trakcie rekrutacji dostają maila
    „Rekrutacja zakończona”, zatrudnieni zostają. Zestawy pytań (po 25):
    Programowanie, Design, Sprzedaż, Marketing, Ogólne (praca w startupie).
    Na start firma ma 4 stanowiska z pliku danych; zmiany są w zapisie gry;
  - **kandydaci** po zdanej rozmowie: Zatrudnij / Odrzuć. Kandydat dostaje
    maila „Decyzja zarządu wkrótce”; jeśli założyciel nie zdecyduje w 30 min
    gry albo nie ma go w grze, kandydat jest zatrudniany automatycznie (jak
    dotąd);
  - **zespół** (zatrudnieni, także jeszcze przed umową) z dniem zatrudnienia i
    przyciskiem **Zwolnij**: zwolniony traci kartę, laptopy i pojazd, wraca na
    portal z mailem „Rozwiązanie umowy” (świeża skrzynka), a jego miejsce
    znowu jest wolne.
- Gdy założyciel wyjdzie z gry, firma zostaje bez założyciela (nazwa
  zostaje), a portal znowu proponuje jej założenie.

### 10.29 Ochrona i policja w sklepie

- W sklepie przy drzwiach stoi **ochroniarz** (NPC „Ochrona”, czarny strój z
  żółtą opaską). Wyjście z niezapłaconym towarem: bramka piszczy, ochroniarz
  woła „Stać!” i **goni** złodzieja (trochę szybciej niż gracz, także po
  schodach i przez bramki).
- **Złapany przez ochronę**: towar wraca na półkę, upomnienie, +10 stresu. Jeśli
  w międzyczasie zapłacił przy kasie — tylko uwaga. Ochroniarz wraca pod drzwi.
- **Policja** przyjeżdża, gdy to **druga kradzież tego dnia** (po złapaniu przez
  ochronę) albo gdy złodziej **uciekł** ochronie (20 s pościgu bez skutku) lub
  ochroniarz jest zajęty innym pościgiem. Radiowóz (biało-niebieski, migający
  kogut) podjeżdża ulicą pod wejście, policjant wysiada i idzie po złodzieja
  **gdziekolwiek w budynku** (ma wszystkie uprawnienia).
- **Złapany przez policję**: mandat 300 zł (albo tyle, ile jest w portfelu; przy
  pustym — pouczenie), towar zabezpieczony, +25 stresu, „Ale wstyd…” — wszystko
  słychać w pokoju. Po 3 min pościgu policja odjeżdża, a mandat i tak schodzi z
  konta. Policjant wraca do radiowozu i odjeżdża.
- Licznik kradzieży zeruje się każdego ranka.

### 10.30 Kubki po kawie i sprzątaczka

- Po wypiciu kawy (albo gdy wystygnie i trzeba ją wylać) w rękach zostaje
  **pusty kubek**. Można go:
  - zostawić gdziekolwiek (Q — upuść), np. na stole czy przy biurku;
  - **umyć** przy umywalce w łazience (E) — znika;
  - podstawić pod **ekspres** (E) — kawa leci do tego samego kubka.
- Kubki leżą, dopóki ktoś ich nie podniesie albo nie przyjdzie sprzątaczka —
  zostają nawet po wyjściu gracza z gry.
- **Pani Maria** (NPC, turkusowy fartuch i mop; do 10.49 — Pani Krysia) siedzi w zapleczu technicznym
  na parterze. **Między 15:00 a 16:00** (o losowej porze, co dzień innej) zaczyna obchód: idzie do najbliższego kubka (najpierw
  na swoim piętrze), zbiera wszystkie w zasięgu, chwilę wyciera stół i idzie
  dalej — po całym budynku (ma klucze wszędzie; kubków w zamkniętej kabinie nie
  zbierze).
- **Narzekanie**: 3 i więcej kubków w jednym pokoju — komentarz na miejscu („No
  nie… 3 kubki w jednym pokoju!”). Na koniec podsumowanie; przy 5 i więcej
  kubkach dziennie także wpis na **#ogólny** z rekordzistą dnia (kto zostawił
  najwięcej). Czysto — pochwała.
- **Kałuże po wpadkach**: w obchodzie idzie też do kałuż (jak do kubków —
  najbliższa, najpierw na jej piętrze), ściera je z komentarzem „Co za cham tu
  naszczał!”. Kałuża zrobiona po obchodzie leży do 22:00. Same kałuże bez
  kubków — bez pochwały za porządek.

### 10.31 Palenie wszędzie, dym i straż pożarna

- Papierosy w rękach + **F (użyj)** = zapalenie **w dowolnym miejscu** (30 s,
  jak przy popielniczce; ruch albo E gasi). Na zewnątrz i w strefie palenia dym
  od razu się rozwiewa.
- **Dym w środku** gromadzi się w pomieszczeniu zależnie od jego wielkości
  (kabina w toalecie — od razu gęsto, duże biuro — po kilkunastu sekundach),
  przenika przez drzwi do sąsiednich pomieszczeń i powoli się rozwiewa (przy
  drzwiach na zewnątrz szybciej). Widać go jako szarą mgłę z kłębami.
- Kto wejdzie w zadymione pomieszczenie (a nie pali), narzeka: „Kto tu pali?!”
  i ma trochę stresu.
- **Czujki dymu** (białe krążki z czerwoną diodą na suficie) są w: holu przy
  windach, wejściu, portierni, sklepie, recepcji, zarządzie, działach (IT,
  Biznes, HR) i korytarzu. **Nie ma** ich w łazienkach, kabinach, chill roomie,
  klatce schodowej i na zewnątrz — tam da się „po cichu”, choć dym z łazienki i
  tak wyjdzie na korytarz.
- Gęsty dym przy czujce = **alarm pożarowy**: ekran pulsuje na czerwono, napis
  „ALARM POŻAROWY — wyjdź z budynku!”, diody migają. Kto zostaje w środku,
  co kilka sekund dostaje przypomnienie i stres.
- Przyjeżdża **wóz strażacki** (czerwony, z drabiną i kogutem), **strażak**
  idzie do pomieszczenia z alarmem, sprawdza je (5 s), wietrzy, ogłasza
  fałszywy alarm i nakłada na palacza **karę 500 zł** (albo tyle, ile ma).
  Administracja budynku pisze na #ogólny, gdzie i o której był alarm i kto
  palił. Gdy strażak wróci do wozu — koniec alarmu.

### 10.32 Wygląd „papier i atrament” (w duchu Don't Starve)

Pierwsza wersja (pikselowa czcionka i ramki) była nieczytelna, zwłaszcza na
pełnym ekranie — zastąpiona stylem inspirowanym Don't Starve:

- **Skalowanie**: cały obraz (świat i interfejs) skaluje się z oknem (tryb
  `canvas_items`, podstawa 1280×720) — na dużym ekranie wszystko rośnie.
- **Czcionka** odręczna, czytelna: **Patrick Hand** (SIL OFL, `client/fonts/`),
  z polskimi znakami, zawsze nie mniejsza niż 18 px.
- **Panele** jak z papieru: pergamin (okna) i ciemne drewno (HUD) z nierównym
  konturem tuszu, postrzępionymi krawędziami, fakturą i cieniem; przyciski
  pergaminowe albo bordowe; pola tekstowe jak kartka.
- **Statystyki**: okrągłe tarcze w prawym górnym rogu — w każdej „płyn” w kolorze
  potrzeby (głód, energia, stres, toaleta, higiena), który opada, gdy jest
  gorzej, z falującą powierzchnią i ikoną; liczba po najechaniu myszą, a przy
  stanie krytycznym tarcza pulsuje na czerwono i pokazuje liczbę. Portfel jako
  złota moneta z kwotą. Ostrzeżenia (brudne ręce, żołądek) na karteczce pod
  tarczami.
- **Ekwipunek**: drewniany pasek na dole pośrodku — ręce (większy slot, złota
  ramka, gdy coś trzymasz) i 3 kieszenie z numerami klawiszy; nazwa trzymanej
  rzeczy nad paskiem, skróty pod nim.
- **Świat**: efekt na cały obraz gry — kontury tuszu tam, gdzie zmienia się
  kolor, ciepłe, lekko przygaszone barwy, faktura papieru i winieta. Napisy w
  świecie (nicki, dymki, nazwy pomieszczeń) są nad efektem, więc zostają ostre.
  (`--no-mood` wyłącza efekt.)
- **Postacie** narysowane od nowa, w duchu Don't Starve: duża okrągła głowa z
  dużymi ciemnymi oczami (z błyskiem), uszy, mały tułów-trapez, cienkie kończyny
  jak kreski, wszystko z konturem tuszu; fryzury (krótkie, długie, kok, kolce,
  kucyk, łysa), czapki, kask strażaka, krawat, fartuch i mop, opaska ochrony;
  krok, machanie rękami, siedzenie; w rękach kubek (z parą), laptop, karta,
  owoc; czynności: kropki (parzenie, pisanie), „zzz”, papieros z kłębami dymu,
  bańki mydlane, zielone smugi zapachu, kropla potu, parasol.
- **Dym w pomieszczeniu**: szara zasłona, której krycie rośnie nieliniowo z
  gęstością (w małym, zadymionym pomieszczeniu nic nie widać), i kłęby jak
  chmury z jednym konturem tuszu i miękkim światłocieniem, falujące powoli.
- **Pogoda**: deszcz jako skośne kreski z konturem i rozpryski, mgła jako
  dryfujące chmury, burza przyciemnia niebo.
- Podczas jazdy windą dym, czujki i nazwy pomieszczeń piętra są ukryte.
- Komputer w biurze: ciemna drewniana ramka monitora, bordowy pasek tytułu,
  pergaminowy ekran; pulpit: miękka tapeta z miastem o zmierzchu.

### 10.33 Balkon

- Na piętrze 1 przy chill roomie są drzwi na **balkon** nad wejściem do budynku
  (drewniany pomost z barierką). Balkon jest pod gołym niebem: pada deszcz,
  można palić bez czujek, dym od razu się rozwiewa.
- **Z balkonu widać, co się dzieje na dole**: chodnik, ulicę, parking
  zewnętrzny i strefę palenia (trochę przyciemnione — to niżej), razem z
  ludźmi, pojazdami i ich dymkami. Serwer dokłada do widoczności balkonu te
  pomieszczenia parteru (`below` w definicji pokoju); piętra mają wspólną
  siatkę, więc klient rysuje je tam, gdzie są.

### 10.34 Okna, światło, kamera i ręcznie rysowana mapa

- **Okna**: część pomieszczeń ma okna w ścianach zewnętrznych (biura IT,
  Biznes, HR, zarząd, chill room, portiernia, wejście, sklep); łazienki,
  recepcja, korytarze i zaplecze — nie. Okna widać na ścianach.
- **Światło**: każde pomieszczenie ma własną jasność:
  - na zewnątrz — pora dnia × pogoda (pochmurno, mgła, deszcz, burza ciemniej);
  - z oknami — to samo, trochę słabiej; bez okien — prawie ciemno;
  - **włącznik** przy drzwiach (biura, łazienki, chill room, HR, zarząd,
    portiernia, zaplecze): E zapala / gasi lampę dla wszystkich — jasno i
    ciepło, nawet przy burzy; kabiny świecą lampą łazienki;
  - korytarze, hole, klatka, winda, sklep, parking wewnętrzny i recepcja są
    oświetlone zawsze;
  - rano lampy są zgaszone, o 22:00 gasną wszystkie.
- **Kamera**: kółko myszy albo `+` / `-` przybliża i oddala (0,6×–2×); nicki,
  dymki i nazwy pomieszczeń zostają tej samej wielkości.
- **Mapa narysowana od nowa** w stylu reszty gry: podłogi (deski, wykładzina,
  kafle, kamień, trawa, chodnik, asfalt, tory), ściany z konturem tuszu i
  tynkiem, drzwi, bramki, żywopłot, barierki i wszystkie meble — rysowane
  wektorowo raz do tekstury w potrójnej rozdzielczości. Ikony pulpitu też.
- Kłęby dymu nie wychodzą już za ściany (przy ścianach są mniejsze).
- Drzwi kabin (okienko wolne / zajęte), drzwi windy i wszystkie ikony
  przedmiotów (ekwipunek, półki, obiady, rzeczy w rękach i na podłodze)
  narysowane w tym samym stylu z konturem tuszu.

### 10.35 Aneks kuchenny, menu startowe i menu gry

- **Aneks kuchenny** w chill roomie (wzdłuż północnej ściany): szafka z
  kubkami, ekspres, blat, zlew, zmywarka, misa z owocami, lodówka, płyn do
  dezynfekcji.
- **Kubki są policzone**: biuro ma 8 kubków. Kawa leci tylko do czystego kubka
  w rękach — najpierw E przy szafce. Wypita (albo wystygła) kawa = brudny
  kubek. Czysty kubek można odłożyć do szafki; brudny:
  - umyć w zlewie (kuchennym albo w łazience) — od razu czysty w rękach;
  - włożyć do zmywarki (do 8); E z pustymi rękami włącza ją (30 min gry),
    potem trzeba ją rozładować (E) — czyste kubki wracają do szafki.
  Gdy szafka jest pusta, a brudne kubki stoją po biurze — trzeba pozmywać.
  Sprzątaczka zebrane kubki wkłada do zmywarki i ją włącza; kubki gracza,
  który wyszedł z gry, wracają do szafki.
- **Lodówka** (E — okno): przechowanie jedzenia i napojów (do 10 rzeczy, z
  podpisem właściciela — każdy może wziąć każdą), **mleko do kawy** („Dolej do
  kawy” → kawa z mlekiem, trochę mniej stresu; karton mleka ze sklepu
  uzupełnia 10 porcji) i **firmowe napoje za darmo** (4 wody, 2 soki, co rano
  nowe).
- **Menu startowe**: ekran tytułowy (miasto o zmierzchu, zapalające się okna,
  chmury) — Graj (→ tworzenie postaci), Ustawienia (pełny ekran, efekt tuszu,
  oszczędzanie baterii, przybliżenie kamery; zapisywane w
  `user://settings.cfg`), Autorzy, Wyjdź.
  Z tworzenia postaci — „Wróć do menu”.
- **Menu gry pod Esc** (gdy nie jest otwarte żadne okno): Wróć do gry,
  Ustawienia, Wyjdź do menu (rozłącza), Wyjdź z gry. Gra na serwerze toczy się
  dalej; postać w tym czasie stoi. Na pulpicie w domu to samo pod przyciskiem
  „StartOS”.

### 10.36 Powrót z pracy do domu

- Do domu wraca się **tak, jak się przyjechało**: E przy **swoim**
  zaparkowanym aucie/rowerze albo — pieszo / tramwajem / taksówką — na
  zachodnim końcu chodnika, na przystanku tramwajowym lub na postoju taksówek
  (parter, podpowiedź „[E] Wracam do domu”).
- Pierwsze E pyta („E jeszcze raz — tak”, 5 s), drugie potwierdza: auto/rower
  odjeżdża ulicą, gracz ląduje w domu.
- **Wypłata** za przepracowane minuty (jak o 22:00), od razu przy wyjściu.
- **Dom do rana**: ekran „W domu” (w dzień ze słońcem); do biura można wrócić
  dopiero następnego ranka (zwykły dojazd). Gdy **wszyscy** gracze są w domu
  (i nikt nie jest w drodze), zegar leci w tempie nocnym.
- Nie da się wyjść w nocy ani bez umowy (kandydaci, portal).
- **„Pomiń czekanie”** na ekranie domu / wyboru dojazdu / w drodze: gdy
  poprosili o to wszyscy gracze (a wszyscy są w domu lub w drodze), zegar
  pędzi (10 min gry na tick) aż do przyjazdu do biura; inaczej przycisk
  pokazuje „Czekam na pozostałych…”.

### 10.37 Poprawki: pulpit, zatrzymanie, eskorta

- Pierwszy dzień (szukanie pracy): sam pulpit, przeglądarkę otwiera się ikoną.
- Formularz zgłoszeniowy: wartości w jednej linii, zgoda czytelna (ciemny
  tekst także po najechaniu / zaznaczeniu, bez ramki przycisku).
- **Złapany** przez ochroniarza stoi 3 s, przez policję 6 s (status
  „zatrzymany”, ruch ignorowany).
- Portier i recepcjonistka po doprowadzeniu gościa stoją jeszcze 6 s (czas na
  przeczytanie dymka), dymki wiszą dłużej.
- Podpowiedzi w aneksie: najbliższa rzecz (ekspres, owoce, płyn nie są już
  opisywane jako szafka / zlew / lodówka).

### 10.38 Dźwięk

- Wszystkie dźwięki są **syntetyzowane skryptem** (`tools/sounds/gen_sounds.py`
  → `client/sounds/*.wav`) — bez próbek i cudzych licencji.
- **Kroki** zależne od podłoża (podłoga, wykładzina, płytki / balkon, na
  zewnątrz); własne i ludzi obok.
- **Zdarzenia w świecie** (serwer wysyła `Sound` wszystkim na piętrze w
  promieniu 28 kafli, słychać je z miejsca zdarzenia): ekspres, kasa, bramka
  sklepu, gwizdek ochroniarza, winda (ding), zamek kabiny, włącznik światła,
  spłuczka, kran, zapalniczka, zmywarka, lodówka, szafka z kubkami,
  podniesienie / upuszczenie, jedzenie, picie.
- **Po stronie klienta**: klik przycisków, szelest okien, „blip” przy dymkach
  (wysokość zależna od osoby), powiadomienie o mailu, moneta przy wypłacie,
  grzmot po błyskawicy, syreny policji / straży na pojazdach, dzwonek alarmu.
- **Otoczenie**: ulica (głośno na zewnątrz, cicho w środku), szum biura,
  deszcz (na zewnątrz / stłumiony w środku).
- **Muzyka** (pętle lo-fi): w menu i przy tworzeniu postaci; spokojniejsza w
  domu (pulpit, noc, wybór dojazdu). W biurze tylko otoczenie.
- **Ustawienia**: suwaki Efekty / Otoczenie / Muzyka (szyny SFX, Ambient,
  Music), zapisywane w `user://settings.cfg`.

### 10.39 Firmowy komputer: pulpit, poczta, tablica zadań

- Komputer na biurku wygląda jak domowy pulpit (StartOS): tapeta z miastem,
  ikony — **Poczta, Przeglądarka, Komunikator, Kalendarz, Firma** (tylko
  założyciel), **Kosz** — okna do przeciągania i zamykania, pasek zadań
  (menu StartOS: zablokuj, zabierz laptop, zamknij; konto, jako które
  działasz). Jak dotąd wszystko dzieje się **jako właściciel komputera**.
- **Przeglądarka** z ulubionymi: *Obiady do biura* (dawna zakładka) i
  *Tablica zadań*.
- **Tablica zadań (kanban) — osobna dla każdego działu**: kolumny Do
  zrobienia / W toku / Zrobione, karty z priorytetem (niski / średni /
  pilny — kolorowy pasek), przypisaniem („Biorę” albo wybór osoby z działu),
  opisem i komentarzami; strzałki ← → przesuwają kartę, klik otwiera
  szczegóły. Do 40 kart na dział.
- **Poczta służbowa** (skrzynka właściciela komputera): lista, czytanie,
  „Napisz” do osoby z firmy, „Odpowiedz”, „Do kosza”; **Kosz** — przywróć
  albo opróżnij. Maile przychodzą też same: powitanie z HR po podpisaniu
  umowy, potwierdzenie spotkania z zarządem, „obiad czeka na recepcji”,
  przypisane zadanie, komentarz do Twojego zadania. Plakietki z liczbą
  nieprzeczytanych na ikonach Poczty i Komunikatora, dźwięk nowej poczty.

### 10.40 Czat głosowy

- **Push-to-talk**: trzymasz **V** — słyszą Cię wszyscy w **tym samym
  pomieszczeniu** (dźwięk przestrzenny: ciszej z daleka); trzymasz **B** —
  **szept** tylko do najbliższej osoby w promieniu ~1,5 kafla (podpowiedź
  pokazuje, do kogo; nikogo obok — nic nie leci).
- Nad mówiącą postacią pojawia się znaczek z falami (szept — spokojniejszy).
- Mikrofon włącza się przy pierwszym naciśnięciu (macOS pyta wtedy o
  zgodę); w polu tekstowym (komunikator, formularze) V / B nie nadają.
- Ustawienia: głośność głosów graczy, wybór mikrofonu.
- Jakość: 16 kHz, IMA ADPCM (~64 kb/s), ramki po 40 ms. Serwer tylko
  przekazuje ramki (nie dekoduje, nie zapisuje, nie loguje) i pilnuje, kto
  słyszy: ten sam pokój albo — szept — jedna najbliższa osoba; limit ~30
  ramek/s na gracza.
- Eksport na macOS będzie potrzebował opisu uprawnienia mikrofonu
  (`privacy/microphone_usage_description` w presecie eksportu).

### 10.41 Zapis postępu (etap 1 kont)

- Serwer zapisuje grę w pliku SQLite (`--save`, domyślnie
  `server/saves/world.db`; `--no-save` wyłącza). Po restarcie serwera, a
  także po wyjściu z gry i powrocie **tym samym nickiem**, wszystko wraca:
  - postać: profil (dane postaci tylko na serwerze), pieniądze, dzień, dział
    i umowa, stawka, potrzeby, ekwipunek (kawa przez restart stygnie — w
    kieszeni zostaje brudny kubek), sposób dojazdu;
  - świat: zegar, pogoda, firma (nazwa, założyciel, opisy stanowisk,
    zatrudnieni), wolne etaty, laptopy na biurkach, tablice zadań, poczta
    służbowa, aneks kuchenny.
- Nie zapisujemy tego, co odtwarza się samo: NPC, pojazdy, dym, dźwięki,
  głos, winda; historia komunikatora i spotkania w kalendarzu — jeszcze nie.
- Świat jest trwały: kto wychodzi, **zachowuje etat, biurko i firmę**
  (założyciel offline nadal jest założycielem). Postać bez umowy wraca na
  portal z pracą (z tymi samymi pieniędzmi i dniem).
- Po restarcie zatrudniony wraca do pracy przy wejściu do budynku (w nocy —
  w domu).
- Zapis co 10 s (tylko zmienione wiersze, w osobnym wątku — pętla gry nie
  czeka), od razu po zmianach pieniędzy i zatrudnienia, a przy Ctrl+C /
  SIGTERM całość przed wyjściem. Raz na dobę kopia w `saves/backups/`
  (7 ostatnich).
- **Uwaga:** na razie postać rozpoznaje się po nicku (bez hasła) — hasła i
  konta to etap 2.

### 10.42 Konta i logowanie (etap 2)

- **Konto = nick postaci + hasło.** Hasło tylko jako skrót Argon2id; 5
  złych prób (na nick i adres) = minuta przerwy; do 10 nowych kont na adres
  na godzinę. Postać z etapu 1 (zapis po nicku) przejmuje pierwsza osoba,
  która założy konto tym nickiem.
- Logowanie idzie przez **HTTPS** (port gry + 1), nie przez UDP. Serwer sam
  robi certyfikat; klient przypina go przy pierwszym połączeniu (jak SSH) i
  ostrzega o zmianie („Zaufaj nowemu certyfikatowi”). Na VPS: `--tls-cert`
  / `--tls-key` (np. Let's Encrypt) — wtedy zwykła weryfikacja.
- Logowanie daje **bilet** do gry (10 min, starczy też na ponowne
  połączenia) i **token odświeżania** (30 dni, jednorazowy, trzymany w bazie
  jako skrót). „Zapamiętaj mnie” trzyma na komputerze tylko token.
- Ekran logowania po „Graj”: serwer z listy (po nazwie, np. „Serwer
  testowy” — adresu gracz nie widzi ani nie wpisuje; z edytora dochodzi
  „Serwer lokalny (dev)”), nick, hasło, *Zaloguj*, *Załóż
  konto*, *Zmień hasło*; z zapamiętanym logowaniem — *Graj* / *Zaloguj na
  inne konto* / *Wyloguj*. Nowe konto → tworzenie postaci (nick już
  ustalony); istniejąca postać → prosto do gry (wygląd przychodzi z serwera).
  W menu gry (Esc) — *Wyloguj*.
- Drugie logowanie na to samo konto wyrzuca poprzednią sesję.
- **Nick jest unikalny** (bez rozróżniania wielkości liter): konto; gość nie
  wejdzie pod nickiem konta, zapisanej postaci ani kogoś, kto akurat gra (a
  logujący się właściciel konta wyrzuca gościa pod swoim nickiem).
- **E-mail postaci jest unikalny** wśród postaci kont (online i zapisanych,
  bez rozróżniania wielkości liter): zajęty — gra zostaje na ekranie postaci
  z komunikatem „Ten e-mail ma już inna postać — wpisz inny” (logowanie
  dalej ważne). Goście (dev, boty) tego nie sprawdzają.
- **Zapomniane hasło**: administrator — `server --reset-password <nick>`
  (jednorazowe hasło; „zapamiętaj mnie” przestaje działać), potem gracz
  zmienia je sam.
- **Goście** (bez konta, bez zapisu) tylko z `--allow-guests` (boty, testy,
  zwiastun) albo na serwerze bez zapisu (`--no-save`).
- Etap 3: pakiety gry zalogowanego gracza są szyfrowane (10.43).

### 10.43 Szyfrowanie gry (etap 3)

- Logowanie (HTTPS) daje oprócz biletu **klucz sesji** (32 B); przez UDP
  nigdy nie leci. Każdy pakiet gry zalogowanego gracza — w obie strony,
  także `Connect` i `Welcome` — jest **szyfrowany i podpisany** (AES-256-CBC
  + HMAC-SHA256, szyfruj-potem-podpisz; IV = licznik zaszyfrowany kluczem;
  podpis obejmuje kierunek, nagłówek i licznik).
- Podsłuchany bilet nic nie daje (Connect musi być podpisany kluczem);
  podrobione / zmienione pakiety są odrzucane; **powtórki** też (okno 64
  ostatnich liczników na sesję; nagrany Connect nie przejdzie drugi raz,
  więc nikt nie wyrzuci gracza jego starym pakietem). Sesja zalogowanego
  gracza przyjmuje tylko pakiety szyfrowane.
- Goście (`--allow-guests`) grają jak dawniej, jawnie.
- Pakiet gry ma do 1152 B (zaszyfrowany ≤ 1200 B).
- Administracja: `--list-accounts` (nick, od kiedy, ostatnie logowanie),
  `--reset-password <nick>`; kopie zapasowe są logowane (`* save: backup …`).

### 10.44 Wydajność klienta

- Klient rysuje najwyżej **60 klatek/s** (także na ekranach 120 Hz); w
  Ustawieniach „Oszczędzanie baterii” — **30 klatek/s**; gdy okno gry jest w
  tle — **20 klatek/s** (gra, sieć i czat głosowy działają dalej).
- Koszt CPU rośnie z liczbą klatek, więc to główne pokrętło: w biurze na
  MacBooku Pro (M-series) ok. 32% jednego rdzenia przy 60 kl./s, ok. 20% przy
  30 kl./s; ekran tytułowy ok. 16% (wcześniej ok. 43%).
- Zasada rysowania: to, co się nie zmienia, rysuje się raz; animacja przez
  przesunięcie / przezroczystość gotowego rysunku, nie przez rysowanie od
  nowa co klatkę (szczegóły: ARCHITECTURE, „Wydajność rysowania”).

### 10.45 Raporty awarii klienta

- Gdy gra zamknie się niespodziewanie, przy następnym uruchomieniu pyta:
  „Gra zamknęła się niespodziewanie — wysłać twórcom raport?” (*Wyślij
  raport* / *Nie wysyłaj*, pole „Wysyłaj zawsze bez pytania”; to samo w
  Ustawieniach: „Wysyłaj raporty awarii bez pytania”).
- Raport: koniec dziennika gry z poprzedniej sesji (bez haseł i tokenów),
  wersja gry, system, procesor, karta graficzna. Idzie na serwer, na którym
  gracz się ostatnio logował (albo domyślny).
- Tylko w wydanych wersjach (w edytorze każde zatrzymanie wyglądałoby jak
  awaria; do testów `--crash-test`).

### 10.46 Aktualizacje klienta

- Przy starcie gra sprawdza najnowsze wydanie na GitHubie; jeśli jest nowsze
  niż jej wersja, nad ekranem tytułowym: „Dostępna nowa wersja gry: X (masz
  Y)” — *Pobierz* (strona wydania z dmg) / *Później*.
- Serwer z innym protokołem odrzuca klienta; zamiast suchego błędu: „Ta wersja
  gry nie pasuje do serwera — pobierz najnowszą” z tym samym przyciskiem.
- Na razie gracz sam pobiera i podmienia aplikację; aktualizacja jednym
  kliknięciem (Sparkle / łatki `.pck` / itch.io) — później.

### 10.47 Upojenie alkoholem

- Szósta statystyka, **Upojenie** (0–100%, plakietka z kuflem). Piwo +15%,
  wino +30%, małpka +25%; trzeźwieje się o ok. 20% na godzinę gry. Liczy
  tylko serwer, stan zapisuje się z postacią.
- **Widać to na postaci** (wszyscy widzą, flagi encji): od 25% rumieńce i
  lekkie kołysanie, od 50% ciężkie powieki i czkawka („hyk!” nad głową),
  od 75% mocniejsze kołysanie. Własny widok lekko się buja.
- **Słychać w wypowiedziach**: dymki, komunikator i czat głosowy. Serwer
  przerabia tekst wg poziomu (przeciągane samogłoski, „*hyk*”, „sz” zamiast
  „s”, przestawione litery, wszystko małymi i „…” przy 75%+), deterministycznie
  — każdy widzi to samo. Głos pijanego (od 50%) faluje wysokością u słuchaczy.
- **Sterowanie** („zataczanie”): od 50% chodząc prosto, znosi lekko na boki
  (zygzak co 2 kafle), od 75% mocniej i wolniej; po skosie idzie się prosto,
  ściany dalej trzymają — nigdy pełna utrata kontroli. Część deterministycznej
  symulacji (przewidywana przez klienta, w wektorach golden ruchu).
- **Beknięcie** po każdym alkoholu (dźwięk ~1 s po łyku).
- **75% — wymioty**: 3 s w miejscu, dźwięk, „Bleeeeh…”, −10% upojenia, −15
  higieny, +10 stresu; zostaje plama (zielonkawa kałuża) — ściera ją
  sprzątaczka jak kałużę po wpadce, inaczej znika o 22:00. Raz — kolejne
  wymioty dopiero po wytrzeźwieniu poniżej 40%.
- **100% po wymiotach — zasypia**: minutę leży na podłodze (zzz), potem budzi
  się z kacem: upojenie spada do 60%, energia +30.
- **Alkomat Zarządu**: założyciel dostaje go przy założeniu firmy (członkowie
  Zarządu z zapisu, którym go brakuje — przy wczytaniu). F z alkomatem przy
  kimś (do 2 kafli): odczyt w promilach (upojenie × 0,03, np. 50% = 1,5 ‰),
  „w normie” do 0,2 ‰. Powyżej normy pytanie: *Wystaw naganę* / *Daruję tym
  razem*. Nagana: mail od Zarządu do pracownika, licznik nagan w panelu
  założyciela; **3 nagany = zwolnienie**. Nie-Zarząd: „to nie dla mnie”.

### 10.48 Psoty, bójki i obsługa na parterze

- **Kasjer** w zielonej koszulce i czapce; gdy ktoś podejdzie do lady z
  towarem do zapłaty, pyta: „Jaka parówka jest, wariacie?” (raz, aż się
  odejdzie).
- **Ochroniarz** nie stoi w miejscu: chodzi między półkami (kilka punktów, w
  każdym chwilę stoi). E przy półce działa, nawet gdy przechodzi obok.
- **Pani Wiesia** na portierni (portierka po sześćdziesiątce): każdego, kto
  wchodzi do budynku (z wiatrołapu albo parkingu), wita „Dzień dobry, …!” i
  dorzuca dowcip cioci z wesela („A kiedy ślub?”, „A ile tam płacą w tym
  IT?”…). Tę samą osobę najwyżej raz na 10 minut.
- **Paulina**, druga sprzątaczka, cały dzień siedzi w fotelu w holu i nic nie
  robi (zagadnięta — wymówki: „Nie teraz, kochanie, mam przerwę.”).
- **Jelita** — nowa statystyka: rosną powoli i po jedzeniu (połowa zjedzonego).
  Kibel (siedząc) opróżnia pęcherz i jelita, **pisuar** tylko pęcherz; widać,
  co kto robi (siedzi na kiblu / stoi przy pisuarze ze strumieniem). Przy 100
  — kupa na podłodze (brązowa kupka z muchami; sprząta ją sprzątaczka).
- **Menu psot (R)**: nasikaj na podłogę, zesraj się na podłogę, nasikaj do
  ekspresu (w zasięgu), nasikaj do kubka (komuś obok z kawą w rękach). Trzeba
  mieć „zapas” (≥ 15). Skażony ekspres daje 3 „specjalne” kawy (płucze go
  sprzątaczka na obchodzie); kto taką wypije — „Fuj! Co to za smak?!”, stres
  +20 i w połowie przypadków wymioty. Świadkowie w pokoju komentują.
- **Bójki (X)**: cios pięścią −10 zdrowia (co 1 s), nóż −35 (co 1,5 s; F z
  nożem też dźga). Przy 0 zdrowia **nokaut**: minuta na podłodze (oczy w X,
  gwiazdki), potem 30 zdrowia; zdrowie wraca samo (10 na godzinę gry). Leżącego
  się nie bije. Ochroniarz biegnie za napastnikiem i zatrzymuje go; nóż to
  dodatkowo **policja** (mandat) i **nagana od Zarządu** (3 = zwolnienie).
- **Szafka w kuchni** (E) pokazuje zawartość: kubki, noże kuchenne (2, rano
  wracają), sztućce — bierze się kubek albo nóż; E z nożem w rękach odkłada go.
- **Pięć papierosów pod rząd** (każdy zapalony do 30 s po zgaszeniu
  poprzedniego) — wymioty.

### 10.49 Widełki, umowa w HR, recepcja i pani Maria

- **Widełki w ogłoszeniach** (zł brutto miesięcznie), np. Programista/ka
  8 000–12 000 zł. W formularzu trzeba podać **oczekiwane wynagrodzenie** i
  **formę zatrudnienia**: umowa o pracę, B2B albo umowa zlecenie (tylko z
  zaznaczonym „Jestem studentem / studentką” i poniżej 26 lat). Oczekiwania
  powyżej widełek — mail z grzeczną odmową zamiast zaproszenia na rozmowę.
- **Umowa w HR**: zamiast od razu podpisywać, HR pokazuje umowę — kwota jest
  10–25% niższa niż uzgodniona („drobna korekta, standard w branży”), na B2B
  o 20% wyższa niż na umowie o pracę. *Podpisuję*: karta, laptop, praca;
  kwota ustala stawkę godzinową (miesiąc = 168 h), na umowie o pracę także
  200 zł zaliczki (B2B i zlecenie — bez zaliczki). *Rezygnuję*: HR odprowadza
  na portiernię, pani Wiesia zabiera przepustkę i po chwili wraca się na
  portal z ofertami (mail „Rezygnacja z umowy”, miejsce znów wolne).
- **Recepcja** zaczepia przechodzących pracowników (9:00–13:00, raz dziennie):
  „Zamówił/a już Pan/Pani obiad?” — jeśli jeszcze nie.
- **Pani Maria** (dawniej Pani Krysia) robi popołudniowy obchód (15–16) i
  bardzo dużo mówi: każdemu obok co około minutę opowiada coś z życia (Zbyszek,
  wnuczek, działka) albo z miasta (ceny na rynku, tramwaje, dzik w parku). Paulina
  dalej tylko siedzi w fotelu przy wejściu.

### 10.50 Komputer w biurze: Kadry, przeglądarka, terminal

- **Kadry** (ikona na pulpicie firmowego komputera):
  - *Umowa*: stanowisko, dział, forma, wynagrodzenie brutto, stawka za
    godzinę, od którego dnia, nagany.
  - *Aneksy*: umowa jako pierwszy wpis, potem każda podwyżka u prezesa
    („Aneks nr 1: podwyżka — stawka …/h, ok. … brutto / mies.”).
  - *Urlop*: 2 dni na start, +1 co 5 przepracowanych dni (dzień liczy się od
    godziny w biurze). Wniosek na któryś z najbliższych 7 dni — decyzja od
    razu (mail od HR): zaakceptowany, jeśli są dni, inaczej odrzucony;
    zaakceptowany można anulować przed tym dniem.
  - **Dzień urlopu**: rano zostaje się w domu („Urlop 🌴”) do następnego dnia;
    na umowie o pracę płatny (8 h według stawki), na B2B i zleceniu bez
    wypłaty.
- **Przeglądarka**: obok obiadów i tablicy zadań — *Plotek.pl* (wiadomości z
  biura i z miasta, zmieniają się co dzień), *Pogoda* i *Memy*. Przycisk
  „Otwórz onet.pl w prawdziwej przeglądarce” otwiera prawdziwą stronę w
  przeglądarce gracza.
- **Terminal** (w stylu Ghostty: ciemny, czcionka o stałej szerokości,
  historia ↑/↓): fikcyjny system z plikami firmy — `ls`, `cd`, `cat`, `git`,
  `ssh prod`, `top`, `neofetch`, `cowsay`, `curl wttr.in` (pogoda z gry), `npm
  install`… i easter eggi (`sudo rm -rf /` — dzwoni prezes, `make coffee` — 418).
  Nic nie uruchamia się na komputerze gracza.

### 10.51 Telewizor i boombox w chill roomie

- **Telewizor** na ścianie chill roomu (naprzeciw sof). Kanały rysowane w
  grze: *Kreskówki*, *Wiadomości* (pasek z newsami z biura), *Pogoda* (z
  pogody w grze), *Mecz* (gol co ~40 s) i *Przyroda* (akwarium).
- **Pilot** leży przy stoliku: kto ma go w rękach w chill roomie, F — wybór
  kanału albo „Wyłącz”. Wszyscy widzą to samo i w tym samym momencie
  (serwer pamięta, kiedy kanał się zaczął).
- **Boombox** (tylko w rękach): F — *Disco polo na full*, *Lo-fi do
  kodowania*, *Techno z piwnicy*, *Szanty z biura* albo „Wyłącz”. Muzyka gra
  tam, gdzie jest boombox — idzie za tym, kto go niesie, a odłożony gra z
  podłogi; słychać ją na tym samym piętrze, ciszej z daleka. Wyniesiony z
  budynku — cisza.
- Pilot i boombox wracają rano na swoje miejsca, jeśli nikt ich nie ma.

### 10.52 Skręty, apteczka i magazynek

- **Tytoń do skręcania** w sklepie (półka z alkoholem i papierosami, 22 zł,
  10 skrętów). F z tytoniem w rękach — **mini-gra** w trzech krokach (spacja):
  napchaj tytoń (przytrzymaj, puść na zielonym), zwiń bibułkę (gdy znacznik na
  środku), poliż i sklej (na „TERAZ!”). Średnia to jakość skrętu: rozsypujący
  się (< 30, rozsypie się w palcach), krzywy, zgrabny, idealny. F ze skrętem —
  palenie jak papieros, a dobry skręt odstresowuje bardziej (liczy się też do
  „pięciu pod rząd”).
- **Apteczka** za ladą recepcji (E): Apap (+20 zdrowia, mniej kaca), węgiel
  aktywny (brzuch: koniec rozstroju, jelita −30), witamina C (+10 energii, −5
  stresu), plaster (+10 zdrowia); po 3 sztuki dziennie, F — połknij / przyklej.
- **Magazynek** na piętrze: drzwi na klucz. **Klucz** wisi na haczyku przy
  recepcji i można go wziąć tylko pod nieobecność recepcjonistki (prowadzi
  kogoś do HR albo ma **przerwę obiadową 12:00–12:30** — idzie do aneksu
  kuchennego); przy niej: „Klucz do magazynku? Nie ma mowy.” Klucz odkłada się
  na haczyk (E z kluczem w rękach); jeśli zginie, rano wraca. W magazynku na
  regałach: Coca-Cola (energia +15) i ciastka (głód −12), po 6 dziennie.

### 10.53 Czat, dziennik i powiadomienia, barek, zagubiony przechodzień

- **Czat tekstowy** (Enter): wiadomość do wszystkich w pomieszczeniu (dymek i
  log, jak głos); `/s tekst` — szept do najbliższej osoby (do 2 kafli), `/k
  tekst` — krzyk na całe piętro. Pijany pisze z bełkotem. Najwyżej linia na
  pół sekundy.
- **Log** w lewym dolnym rogu trzyma 8 linii przez 30 s; **H** — dziennik dnia
  (wszystko, co powiedziano obok, i powiadomienia, z godziną; przewijany).
- **Powiadomienia** (karteczki w prawym górnym rogu, ~7 s, dźwięk): nowa poczta
  (urlop, nagana, obiad, mail od kogoś), pączki w chill roomie, telewizja /
  muzyka włączona, ktoś obok znokautowany / zasnął pijany / zwymiotował.
- **Barek** w Sali spotkań 2: whisky, koniak, wódka (po 2 dziennie, liczą się do
  upojenia). Zamknięty na **mały kluczyk**, który co rano jest chowany w innym
  losowym miejscu biura — doniczka, kosz, szafa (E — przeszukaj: „W koszu?
  Ogryzek, kubek i stare CV. Nic.”). Kto go znajdzie, ma barek dla siebie; jeśli
  ktoś go ma, rano nie jest chowany nowy.
- **Zagubiony przechodzień**: gdy jesteś na zewnątrz, czasem (najwyżej raz na
  10 minut) podchodzi ktoś z drugiego końca chodnika: „Przepraszam, gdzie jest
  numer 50? To chyba tu obok?”. *Na drugim końcu ulicy* — dziękuje i idzie;
  *Tak, to tutaj* — idzie do drzwi i wraca z pretensjami („tu jest 48!”); *Nie
  wiem* — „zapytam kogoś innego”.

### 10.6 Stan implementacji

*Stan na 2026-09-26 — etap 1 (sieć) ukończony; dodane IPv6, sesje po tokenie,
automatyczne ponowne łączenie, budynek wg GDD (parter z terenem zewnętrznym,
piętro 1, schody, winda), uprawnienia (bramki) oraz cała ścieżka nowego
gracza: portal z ofertami → rekrutacja → portier → recepcja → HR → karta
pracownika z działem; oprawa graficzna w pixel arcie (10.9). 2026-09-30:
nowy układ budynku wg odręcznego planu (10.5) — generator map znów jest
jedynym źródłem, otoczenie i stałe punkty w `places` mapy; dwie niezależne
windy (10.18, protokół 36); osobne działy dla każdego zespołu (rozdz. 5,
protokół 37).*

#### Zrobione
- **Serwer Rust** (`server/`): tick 20 Hz bez dryfu z liczeniem zgubionych
  ticków; handshake z `nonce`/`token`, odrzucenia (pełny serwer, wersja,
  nick), timeout 5 s; kolejka inputów z limitem 6/tick; kolizje ze ścianami i
  meblami; snapshoty z interest management po `(piętro, pokój)`,
  fragmentowane ≤ 1200 B; nicki przez `PlayerInfo`/`InfoRequest`; ping;
  statystyki co 5 s; symulator `--lag-ms/--jitter-ms/--loss`.
- **Budynek**: parter (z parkingiem zewnętrznym i strefą palenia) + piętro 1
  wg sekcji 3, piętro 2 zablokowane; schody i winda (E) jako część
  deterministycznej symulacji, przewidywane przez klienta; JSON-y wspólne dla
  serwera i klienta, weryfikowane jednym CRC32 budynku (protokół v2).
- **Klient Godot** (`client/`): ekran startowy, mapa z kolorowych kafli i
  podpisów pomieszczeń, predykcja + rekoncyliacja z wygładzaniem korekt,
  interpolacja innych graczy (100 ms), nicki, kamera, overlay F3.
- **Wdrożenie i uprawnienia**: bramki i brama garażowa na przepustkę/kartę z
  wolnym wyjściem, zamknięte zaplecze; NPC serwera: portier (przepustka
  gościa, odprowadza na recepcję), recepcja (odprowadza do HR), HR (umowa →
  karta pracownika); dymki wypowiedzi, podpowiedzi, wygląd NPC; protokół v3
  (uprawnienia w snapshocie, pakiet `Say`, encje NPC).
- **Pulpit i rekrutacja**: pulpit komputera z przeglądarką (portal kilku
  firm, formularz), pocztą i rozmową online; quiz oceniany na serwerze
  (3 pytania, 2 poprawne); przydział do działu z umową w HR, dział przy
  nicku (10.12); protokół v7.
- **Grafika**: proceduralny pixel art otoczenia, mebli i postaci (10.9).
- **Tworzenie postaci**: dane postaci i edytor wyglądu (10.11); protokół v6.
- **Ekwipunek**: kieszenie i ręce, przedmioty (przepustka, karta, laptop,
  kawa), upuszczanie / podnoszenie / podawanie, dostęp z przedmiotów (10.13);
  protokół v8.
- **Aneks kuchenny i menu**: policzone kubki, zlew, zmywarka, lodówka z
  mlekiem i darmowymi napojami; ekran tytułowy z ustawieniami, menu pod Esc z
  wyjściem (10.35); protokół v28.
- **Okna, światło, kamera, nowa mapa**: okna, włączniki i jasność
  pomieszczeń, zoom kamery, ręcznie rysowane podłogi, ściany i meble (10.34);
  protokół v27.
- **Balkon** na piętrze 1 z widokiem na ulicę i ludzi na dole (10.33).
- **Wygląd „papier i atrament”**: skalowanie z oknem, odręczna czcionka,
  papierowe panele, tarcze statystyk, pasek ekwipunku, efekt tuszu i papieru na
  świecie, postacie z większymi głowami (10.32).
- **Palenie, dym i straż**: papieros wszędzie, dym w pomieszczeniach
  przenikający przez drzwi, czujki, alarm z ewakuacją, strażak i kara (10.31);
  protokół v26.
- **Kubki i sprzątaczka**: pusty kubek po kawie (zostaw / umyj / dolewka z
  ekspresu), popołudniowy obchód Pani Marii (15–16) z narzekaniem i wpisem na #ogólny
  (10.30); protokół v25.
- **Ochrona i policja**: ochroniarz w sklepie goni złodzieja, radiowóz i
  policjant przy recydywie albo ucieczce, mandat (10.29); protokół v24.
- **Panel założyciela**: zakładanie firmy z portalu, nazwa firmy w grze,
  zakładka „Firma” (miejsca, opisy, kandydaci, zespół, zwalnianie) (10.28);
  protokół v23.
- **Wakaty**: mało ogłoszeń na start, nowe miejsca co rano, obsadzone
  stanowiska znikają, maile „obsadzone” (10.27); protokół v22.
- **Zamawianie obiadów**: aplikacja z menu 6 dań, płatność z konta
  właściciela komputera, dostawa na recepcję z powiadomieniem (10.26);
  protokół v21.
- **Słodycze i nieświeże owoce**: losowe tace w chill roomie z ogłoszeniem na
  #ogólny, rozstrój żołądka po nieświeżym owocu (10.25); protokół v20.
- **Kalendarz i zarząd**: Prezes i Wspólniczka, drzwi otwierane na spotkanie,
  kalendarz na komputerze, cztery tematy z dialogami i skutkami (podwyżka,
  pochwała, stres), przepadające spotkania (10.24); protokół v19.
- **Pogoda**: słońce, chmury, deszcz, burza, mgła; moknięcie, parasol, wpływ na
  dojazd, efekty na ekranie (10.23); protokół v18.
- **Dojazd do pracy**: poranny wybór pięciu sposobów, czas, koszt, wpływ na
  potrzeby, pojazdy z przyjazdem na parking / stojak / przystanek, spóźnienia
  (10.22); protokół v17.
- **Zegar i dni gry**: wspólny zegar, biuro 6–22, noc przewijana, poranne
  przyjazdy 7–10, dni gracza, pensja godzinowa, oświetlenie wg pory dnia
  (10.21); protokół v16.
- **Sklep i pieniądze**: portfel, zaliczka 200 zł, półki + kasa + bramka,
  14 towarów, jedzenie z efektami, papierosy do palenia (10.20); protokół v15.
- **Higiena, winda, klatka schodowa**: pasek higieny i brudne ręce, umywalki i
  dozowniki (10.17); winda wzywana, jadąca, z drzwiami, limitem 6 osób i
  widokiem samej kabiny w czasie jazdy (10.18); klatka schodowa z półpiętrem
  (10.19); protokół v14.
- **Kabiny toaletowe**: zamykane od środka, ukrywają osobę w środku, otwarte
  można podejrzeć (10.16); protokół v11.
- **Statystyki postaci**: głód, energia, stres, toaleta; owoce, kawa, sofa,
  toaleta, papieros; ostrzeżenia, „wpadka”, wolny chód; łazienki wg płci
  (10.15); protokół v10.
- **Komputer i komunikator**: laptop na biurku działu, ekran komputera z
  komunikatorem (kanały, prywatne, nieprzeczytane), blokada, pisanie z cudzego
  komputera w imieniu właściciela, zabieranie laptopa (10.14); protokół v9.
- **Ekspres do kawy**: parzenie, kubek w ręce widoczny dla innych, jedna
  osoba naraz (10.10); protokół v5.
- **Boty** (`cargo run --release --bin bots`): 50 domyślnie, chodzą po BFS po
  całym budynku (schodami), część zbiera się w wybranym pokoju (domyślnie
  Chill room na piętrze 1).
- **Sieć mobilna**: serwer dual-stack IPv4/IPv6; gracz identyfikowany tokenem
  (zmiana adresu w trakcie gry przenosi sesję); klient przepina gniazdo po
  ciszy/powrocie z tła i sam łączy się ponownie po utracie sesji.
- **Testy**: 115 jednostkowych w Rust (budynek i pokoje wg GDD, osiągalność
  zależna od uprawnień, bramki, ruch/kolizje, schody, winda, nawigacja,
  portier, recepcja, HR, rekrutacja, ekspres, komunikator, potrzeby, higiena, kabiny, winda, klatka schodowa, sklep, zegar, dojazd, pogoda, zarząd, słodycze, obiady, wakaty, firma, ochrona i policja, kubki, dym, balkon, tablica zadań, poczta służbowa, zapis gry, protokół), 3 golden, 34 e2e serwera
  (m.in. portal: odrzucenie → przyjęcie → spawn; całe wdrożenie aż do karty;
  niewidoczność między piętrami; zgodność stanu serwera z predykcją) —
  łącznie 152 (w tym e2e ekspresu, profilu postaci, pulpitu, przekazywania karty, komputera z komunikatorem, potrzeb, kabin, higieny, windy, sklepu, wypłaty o 22:00 porannego dojazdu samochodem moknięcia w deszczu spotkania z Prezesem tacy ze słodyczami obiadu z odbiorem na recepcji, obsadzonego stanowiska, panelu założyciela kradzieży w sklepie z ochroną i policją , kubka zebranego przez sprzątaczkę oraz papierosa, który uruchamia alarm pożarowy, wcześniejszego powrotu do domu z przystanku i pomijania czekania, zatrzymania przez ochronę, dźwięku ekspresu słyszanego przez innych, tablicy zadań działu z przypisaniem i komentarzem oraz poczty z koszem, głosu słyszanego tylko w pokoju i szeptu do osoby obok, restartu serwera z zapisem i kontami — prawdziwa binarka, rejestracja i logowanie przez HTTPS, odrzucenie gościa, złego i jawnego biletu, szyfrowana sesja, odrzucone powtórki pakietu i Connect, zajęty e-mail postaci, SIGINT i powrót postaci; unikalny nick gościa); 168 sprawdzeń w Godocie (parytet protokołu i ruchu, parsowanie
  adresów).

#### Pomiary (MacBook, wszystko lokalnie)
| scenariusz | wynik |
|------------|-------|
| 50 botów w jednym pokoju | serwer: 0 zgubionych ticków, tick śr. ~1,2 ms (max ~2,6 ms), ~12 KB/s na klienta |
| klient + 50 botów w tym samym pokoju | 60 FPS (vsync), 50 widocznych, 0 korekt predykcji |
| RTT ~117 ms, jitter 10 ms, 2% strat | 60 FPS, 0 korekt, bufor interpolacji pusty w 0,40% klatek |
| RTT ~226 ms, jitter 20 ms, 2% strat | 60 FPS, 0 korekt, bufor pusty w 0,25% klatek |
| przejście z Wejścia do Korytarza (stara mapa) | widoczni: 42 → 5 |
| 40 botów po całym budynku, połowa w Chill roomie (piętro 1) | serwer: 0 zgubionych ticków, tick śr. ~1,1 ms; boty: 0 błędnych predykcji mimo schodów |
| klient w recepcji piętra 1, 26 widocznych | 60 FPS, 0 korekt, bufor interpolacji pusty w 0,00% klatek |
| gość bez przepustki: bramka → rozmowa z portierem → schody → recepcja | zatrzymany na bramce, przepustka po rozmowie, portier doprowadza na recepcję; 0 korekt |
| pełne wdrożenie w oknie klienta: portier → recepcja → HR | karta pracownika w ~35 s gry, 0 korekt, 60 FPS |
| rekrutacja + wdrożenie w oknie klienta (zgadywanie odpowiedzi) | przyjęta (2/3) po kilku próbach, umowa „IT / Produkt”, przy nicku „Zosia · IT” |
| 50 botów: portal (zgadywanie) → Chill room (`--start-with-card`) | 50/50 przyjętych w < 5 s, 0 zgubionych ticków, 0 błędnych predykcji |
| 50 botów z kartą (`--start-with-card`) w Chill roomie | 50/50 dochodzi przez bramki i schody, 0 zgubionych ticków, 0 błędnych predykcji |
| klient IPv6 + klient IPv4, serwer zamrożony na 3 s | obie sesje zachowane (nowe porty, te same id) |
| restart serwera | obaj klienci połączeni ponownie automatycznie w < 1 s od startu serwera |

#### Znane ograniczenia
- Brak kolizji między graczami (celowo — to biuro, nie bijatyka).
- Ping w F3 ma rozdzielczość klatki (~16 ms), bo `Pong` jest czytany w `_process`.
- Eksport klienta: przy eksporcie trzeba dodać `*.json` do filtra zasobów
  nie-Godotowych, inaczej `maps/*.json` nie trafią do paczki.
- Kilka okien klienta naraz na jednym Macu: macOS spowalnia zasłonięte okna,
  więc ich metryki płynności (F3) są wtedy zaniżone — to nie błąd gry.
- Przepustka, karta i dział znikają po rozłączeniu (brak kont i zapisu
  postępu) — po każdym połączeniu rekrutację i wdrożenie trzeba przejść od nowa.
- Boty bez `--start-with-card` zostają w strefie publicznej (nie rozmawiają z
  portierem).

#### Następne kroki (propozycja)
Zgodnie z MVP (sekcja 9): zadania działów (1–2 na dział), NPC Zarządu,
palenie + alarm; do tego trwałość postępu (konta), żeby nie przechodzić
rekrutacji przy każdym połączeniu. Punkty
wpięcia opisane w `docs/ARCHITECTURE.md` („Gotowość na rozbudowę”).
